	<!DOCTYPE html>
	<html>
	<head>
		<meta charset="UTF-8">
		<title>Stud+</title>
		<link rel="stylesheet" href="../style.css">
	</head>
	<body>
		<header class="header main_header">Stud+</header>
		<div class="container">
			<div class="focus">
				<p>Мієліт</p>
<p>Гострий мієліт &mdash; запалення спинного мозку інфекційного (вірусного) походження.</p>
			</div>
			<div class="focus">
				<p>Етіологія. Патогенез</p>
<p>Вторинний мієліт є наслідком багатьох загальних інфекцій &mdash; кору, тифу, дизентерії, скарлатини, грипу, бешихи, пневмонії, ангіни, а також алергічного процесу, зокрема внаслідок щеплень. Одним із різновидів мієліту є так званий некротичний мієліт, який розвивається в результаті тромбозу спінальних вен або наявності венозних ангіом. Травматичні мієліти розвиваються на грунті травми, поранення хребта і спинного мозку, токсичні мієліти &mdash; при тяжких отруєннях.</p>
			</div>
			<div class="focus">
				<p>Клініка</p>
<p>&nbsp;Хвороба починається гостро, з підвищення температури та ознобу, з'являється незначний біль й затерпання в слині та ногах, які змінюються повною втратою чутливості. Поступово слабнуть кінцівки і через 1-3 дні рухи стають дуже обмеженими або зовсім неможливими. Частіше уражається повний поперечник спинного мозку, вогнищева симптоматика залежить від рівня локалізації патологічного процесу.</p>
<p>При ураженні грудного відділу спинного мозку розвивається параліч ніг з порушенням чутливості в них, з'являються патологічні рефлекси, підвищується тонус м'язів. На 2-4 доби можуть з'явитись пролежні в ділянці крижів, сідниць та на п'ятках.</p>
<p>При поширенні запалення на шийний відділ мозку в патологічний процес втягуються руки. Часто спостерігаються корінцевий біль в ногах чи в руках, типовими є розлади сечовипускання та дефекації.</p>
<p>Велику загрозу життю хворого складає уросепсис та інфікування пролежнів.</p>
			</div>
			<div class="focus">
				<p>Діагностика. Перебіг</p>
<p>Діагностується захворювання на основі гострого розвитку клінічної картини та запальних змін у лікворі. При всіх різновидах мієліту у спинномозковій рідині спостерігається білково-клітинна дисоціація з помірним цитозом, в крові &mdash; прискорена ШОЕ та лейкоцитоз із зсувом вліво.</p>
<p>Своєчасний правильний діагноз та адекватна комплексна терапія з ретельним доглядом полегшують перебіг захворювання, Ступінь відновлення функції дуже варіабельний: від відносного видужання до грубих функціональних дефектів. У тяжких випадках можлива смерть хворого, особливо при локалізації запального процесу в шийному відділі спинного мозку, коли в процес втягуються ядра діафрагмальних нервів.</p>
			</div>
			<div class="focus">
				<p>Лікування. В гострій стадії використовують глюкокортикоїди (преднізолон, дексаметазон), антигістамінні і протинабрякові засоби, вітаміни групи В. Для профілактики вторинної інфекції призначають антибіотики, сульфаніламіди, уросептики. При порушеннях дихання застосовують штучну вентиляцію легень.</p>
<p>У відновному періоді використовують масаж, ЛФК, міорелаксанти (баклофен, мідокалм, сiрдалуд), фізіотерапевтичне лікування, вітамінотерапію, біогенні стимулятори. В резидуальній стадії показано санаторно-курортне лікування.</p>
			</div>
			<div class="focus">
				<p>Догляд. Хворого потрібно покласти на спеціальному матраці. Необхідно ретельно слідкувати за шкірою, тазовими функціями, часто повертати хворого, застосовувати перкусійний масаж з метою профілактики пневмонії, проводити УФО ділянок, які постійно травмуються. При затримці сечовипускання проводити катетеризацію сечового міхура з постійним промиванням антисептичними розчинами (2% коларгол, протаргол, 5% фурацилін) для запобігання циститу та висхідному поширенню інфекції.</p>
<p>При появі пролежнів &mdash; мазеві пов'язки (мазь каланхое, мазь Вишневського), асептичні присипки. Некротизовану тканину видаляють хірургічним шляхом.</p>
			</div>
		<a href="../neur.html" class="to_home">На главную</a>
		</div>
	</body>
	</html>