	<!DOCTYPE html>
	<html>
	<head>
		<meta charset="UTF-8">
		<title>Stud+</title>
		<link rel="stylesheet" href="../style.css">
	</head>
	<body>
		<header class="header main_header">Stud+</header>
		<div class="container">
			<div class="focus">
				<p>Спадкові хвороби обміну</p>
<p>Молекулярні спадкові хвороби обумовлені генними мутаціями з розладами синтезу структурного білка або білка-ферменту. Прикладом останнього є фенілкетонурія.</p>
			</div>
			<div class="focus">
				<p>Фенілкетонурія - це автосомно-рецесивне захворювання і зустрічається в одного з 20 тисяч немовлят.</p>
<p>Патогенез</p>
<p>Ферментопатія пов'язана з відсутністю фенілаланінгідроксилази, яка метаболізує амінокислоту жіночого молока фенілаланін в тирозин, який іншими ферментами перетворюється в тироксин, меланін і адреналін. При фенілкетонурії фенілаланін і продукти його побічного обміну (кетокислоти) токсично впливають на формування головного мозку в перші роки життя дитини.</p>
<p>Клініка</p>
<p>&nbsp;Захворювання починає проявлятись у другому півріччі відставанням у психічному розвитку, блюванням, дерматитом, затримкою прорізування зубів, артеріальною гіпотонією, етінападами, гіперкінезами, підвищенням або зниженням м'язового тонусу, парезами, вегетативними розладами. Через зниження вмісту меланіну хворі діти світловолосі, синьоокі, з блідою шкірою.</p>
<p>Діагностика фенілкетонурії здійснюється за допомогою реактиву Фелінга (10 % розчин хлориду заліза), декілька крапель якого наносять на просякнуту сечею пелюшку. При наявності в сечі фенілаланіну з'являються синьо-зелені плями. Але точнішим є мікробіологічний метод визначення фенілаланіну за допомогою ауксотрофних штамів кишечної палички.</p>
<p>Лікування</p>
<p>&nbsp;Для лікування хворих на фенілкетонурію застосовують спеціальні дієти, в яких білкові продукти заміщені гідролізатами, де фенілаланіну є мінімальна кількість. Це гіпофенат, лофенолак, мінафен та інші, які призначаються хворим дітям до 5-річного віку під контролем концентрації фенілаланіну в крові (оптимально &mdash; 3-8 мг%).</p>
			</div>
			<div class="focus">
				<p>Нейроліпідози</p>
<p>&nbsp;Захворювання, обумовлені дефектами лізосомних ферментів, що призводить до накопичення в клітині відповідного ліпіду.</p>
			</div>
			<div class="focus">
				<p>1)Амавротична ідіотія</p>
<p>&nbsp;Спадкується, переважно, за автосомно-рецесивним типом, виникає у немовлят після 6 місяців внаслідок накопичення в лізосомах клітин гангліозиду (вид ліпіду).</p>
<p>Внаслідок розпаду мієліну у волокнах центральної нервової системи знижується гострота зору аж до сліпоти, поглиблюється недоумство, виникають спастичні паралічі, паркінсонізм, судомні напади. На очному дні виявляють пляму вишневого кольору. Смерть наступає на 2-4 році життя.</p>
			</div>
			<div class="focus">
				<p>2)Лейкодистрофії</p>
<p>&nbsp;Група хвороб, які розпочинаються в різні періоди життя, спадкуються за автосомно-рецесивним типом і внаслідок розпаду мієліну в головному й спинному мозку проявляються пірамідними, екстрапірамідними й мозочковими симптомами, розладом психіки.</p>
<p>Лікування нейроліпідозів симптоматичне.</p>
			</div>
			<p>Дегенеративні захворювання</p>
			<div class="focus">
				<p>Хвороба Паркінсона - спадково обумовлена ензимотатія з дефіцитом дофаміну в нігростріарних нейронах.</p>
<p>Патогенез</p>
<p>&nbsp;Спадкування &mdash; автосомно-домінантне, автосомно-рецесивне та полігенне. Порушується рівновага між дофаміном і серотоніном та ацетилхоліном і гістаміном з функціональною перевагою останніх.</p>
<p>Синдром паркінсонізму може бути обумовлений розладами мозкового кровообігу, летаргічним енцефалітом, отруєнням (чадний газ, марганець), черепномозковою травмою, пухлинами головного мозку.</p>
<p>Клініка</p>
<p>&nbsp;Основні ознаки: олігобрaдікінезія (малорухомість, повільність, інертність), ригідність (підвищення м'язового тонусу за пластичним типом: переважає у всіх згиначах (поза згиначів), наростає при пасивних рухах, феномени зубчатки, джгута), тремор (дрижання з частотою 4-8 Гц, в пальцях рук нагадує рахування грошей, зменшується або припиняється при активних рухах).</p>
<p>Іноді є вегетативні розлади (пітливість, слинотеча, сальність, нетримання сечі, закрепи) та психічні порушення (словесна прилипливість, сповільнене мислення, нудьга, тривога, збудження, схильність до самогубства).</p>
<p>Клінічні форми: акінетична, ригідна, тремтлива та їх поєднані варіанти.</p>
<p>Лікування</p>
<p>&nbsp;Використовують холінолiтики (циклодол, паркопан), антигістамінні (піпольфен, супрастин), дофамінергічні (наком, мaдoпap), інгібітори MAO типу B (юмекс) та антагоністи дофамінових рецепторів (парлодел), міорелаксанти (баклофен, сiрдалуд), ноотропно-метаболічні засоби (пірацетам, аміналон, церебролізин), циркулярний душ, хвойні, сірководневі та морські ванни. .</p>
			</div>
			<div class="focus">
				<p>Хорея Гентінгтона</p>
<p>&nbsp;Успадковується за автосомно-домінантним типом, патологічний гең зщеплений з 4 автосомою.</p>
<p>Патогенез</p>
<p>&nbsp;Патологія обумовлена дегенерацією ГАМК-ергічних (гальмівних) нейронів смугастого тіла, що проявляється зниженням холінергічної й посиленням дофамінергічної активності (функціональний антипод паркінсонізму).</p>
<p>Клініка</p>
<p>&nbsp;Початок хвороби припадає на вік 30-50 років. Основні синдромы: хореїчний (у хворого виникають насильницькі рухи різної амплітуди, які захоплюють м'язи кінцівок, тулуба, мімічну мускулатуру) та дементний (різко знижуються пам'ять та інтелект).</p>
<p>Хореїчний синдром деколи може змінюватись акінетико-ригідним (такий варіант успадковується частіше від батька). Пізні форми (після 60 років) передаються, як правило, матір'ю і не супроводжуються деменцією.</p>
<p>Хореїчний синдром зустрічається ще при сенільній та ревматичній хореї, енцефалітах, судинній патології мозку, тиреотоксикозі, зниженні вмісту калію і натрію в організмі.</p>
<p>Лікування</p>
<p>&nbsp;Використовують стимулятори ГАМК-ергічних рецепторів (сибазон, еленіум, ізоніазид), блокатори дофамінергічних (галоперидол, аміназин) і аденілатциклазних (парлодел) рецепторів, ацетилхолінергічні (холін, фізостигмін), антидепресанти (анафраніл, флуоксетин, коаксил). При акінетико-ригідних формах лікування, як при паркінсонізмі,</p>
			</div>
			<div class="focus">
				<p>Гепатоцеребральна дистрофія</p>
<p>&nbsp;Спадкування рецесивне, патологічний ген розташований у 13 автосомі. Дебют &mdash; 1-3 десяток років. Чим раніше починається захворювання, тим несприятливіший його перебіг і прогноз.</p>
<p>Патогенез</p>
<p>&nbsp;Гепатоцеребральна дистрофія обумовлена розладами в синтезі білка церулоплазміну, з яким зв'язується мідь. Позбавлена білка, остання відкладається в різних тканинах (печінці, рогівці ока), в тому числі і в мозку, що веде до його дистрофії, особливо утворів смугастого тіла, мозочка, кори великих півкуль.</p>
<p>Клініка</p>
<p>&nbsp;Захворювання проявляється ознаками ураження нео- й палеостріатуму, мозочка (різноманітні гіперкінези, акінетико-ригідний синдром, розлади координації рухів), іноді приєднуються центральні парези та епінапади, деменція.</p>
<p>Діагноз базується на клінічній картині, прогресуючому перебігу, кільці Кайзер-Флейшера (відкладання міді по лімбу рогівки ока), зниженні вмісту церулоплазміну й міді в крові (відповідно, менше 20 й 80 мкг/100 мл) та збільшенні кількості міді, яка виділяється з сечею (більше 100 мкг/доба).</p>
<p>Лікування</p>
<p>&nbsp;Призначають мідогонні препарати (d-пеніциламін, кулреніл), гепатопротектори (сірепар, вітогепат, ЛІВ-52, дипромоній, есенціале, карсил), ноотропно-метаболічні (ноотропіл, аміналон, піридітол, церебролізин), стимулятори лейко-еритро-тромбоцитопоезу (у випадках його пригнічення).</p>
<p>З харчового раціону повинні бути виключені продукти багаті на мідь (печінка, горіхи, шпинат, гриби, шоколад, какао).</p>
			</div>
			<div class="focus">
				<p>Торзійна дистонія</p>
<p>&nbsp;Успадковується автосомно-рецесивно і автосомно-домінантно і проявляється торзійними гіперкінезами, які обумовлені асиметричною дисфункцією дофамінергічних структур екстрапірамідних утворів. Розрізняють дві форми торзійної дистонії: генералізовану (дебют у дитячому віці, тяжкий перебіг) і локальну (початок у 20-30 років, легкий перебіг).</p>
<p>Лікування</p>
<p>&nbsp;Терапія аналогічна тій, що використовується при паркінсонізмі (ригідні форми) або хореї Гентінгтона (гіперкінетичні форми). При локальній формі (тортиколіз) &mdash; ін'єкції ботоксу в напружені м'язи. Проводиться стимуляція підкіркових утворів вживленими (оперативно) електродами, що дає можливість хворим себе обслуговувати (ефект досягається тільки на період сеансу стимуляції).</p>
<p>Спастична диплегія Штрюмпеля успадковується за всіма типами, але частіше за автосомно-домінантним.</p>
<p>Клініка</p>
<p>&nbsp;Проявляється на другому десятилітті (іноді раніше) прогресуючим спастичним нижнім парапарезом, при якому тривалий час зберігаються сила в ногах і черевні рефлекси, відсутні тазові розлади. Перелічені вище ознаки є вагомими в диференціальній діагностиці хвороби Штрюмпеля і розсіяного склерозу.</p>
<p>Лікування лише симптоматичне. Для зменшення тонусу м'язів використовують міорелаксанти (сiрдалуд, баклофен, міоластан). Призначають вітаміни В-комплексу, хвойні ванни, ортопедичні апарати.</p>
			</div>
		<a href="../neur.html" class="to_home">На главную</a>
		</div>
	</body>
	</html>