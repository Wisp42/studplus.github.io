	<!DOCTYPE html>
	<html>
	<head>
		<meta charset="UTF-8">
		<title>Stud+</title>
		<link rel="stylesheet" href="../style.css">
	</head>
	<body>
		<header class="header main_header">Stud+</header>
		<div class="container">
			<p>Пухлини головного мозку</p>
<p>Згідно з клінічною класифікацією пухлини поділяють на позамозкові (менінгіоми, невриноми) та внутрішньомозкові (гліоми). По відношенню до мозочкового намету пухлини поділяються на супратенторіальні та субтенторіальні.</p>
			
			<div class="focus">
				<p>Характеристика пухлин:</p>
<ol>
<li>Астроцитома &mdash; це доброякісна пухлина, яка повільно росте, частіше розташована в лобній, скроневій, тім'яній частках мозку або в його стовбурі.</li>
<li>Олігодендрогліома &mdash; доброякісна внутрішньомозкова пухлина, яка повільно росте, мало відрізняється від мозкової тканини і має петрифікати, які добре видно на краніограмі. Локалізується в півкулях мозку.</li>
<li>Епендимома &mdash; росте в ділянці шлуночків (біля отвору Монро, в центральному каналі спинного мозку, в IV шлуночку).</li>
<li>Гліобластома &mdash; дуже злоякісна внутрішньомозкова пухлина, яка розміщена в скроневій частці, нерідко через мозолисте тіло проростає в обидві півкулі. Росте швидко, викликає виражену інтоксикацію, метастазує по лікворних шляхах.</li>
<li>Медулобластома &ndash; надзвичайно злоякісна пухлина, що локалізується в мозочку, в IV шлуночку або в стовбурі мозку у дітей у віці до 10 років. Швидко метастазує по лікворних шляхах.</li>
<li>Ангіоретикульома &mdash; доброякісна, повільно росте, має в собі кісти різних розмірів, добре відмежована від тканини мозку. Часто локалізується в мозочку.</li>
<li>Менінгіома - доброякісна пухлина, що росте з оболонок, ззовні від мозкової тканини. Є базальні та конвекситальні менінгіоми. Базальні містяться в ділянці турецького сідла чи в ділянці основної кістки, а конвекситальні часто розміщені парасагітально</li>
<li>Невринома - доброякісна пухлина, що росте з оболонок ЧМН (частіше 8 чи 10 пар).</li>
<li>Пінеалома &mdash; доброякісна пухлина, що росте в стовбур мозку чи в задні відділи шлуночка.</li>
<li>Аденома гіпофізу &mdash; росте з аденогіпофізу. Може бути гормонально активною чи неактивною. Гормонально активна продукує пролактин, гормон росту, аденокортикотропний гормон, викликаючи відповідну клініку.</li>
<li>Краніофарингіома &mdash; це пухлина, що росте з залишків кишені Ратке. Вона є вродженою, доброякісною, має багато кіст, петрифікатів</li>
<li>Метастатичні пухлини &mdash; це найчастіше метастази раку легень, грудної залози, нирок, шлунка. Основний шлях метастазування &mdash; гематогенний.</li>
</ol>
			</div>
			<div class="focus">
				<p>Клініка</p>
<p>&nbsp;Клінічні прояви пухлин обумовлені наступними факторами:</p>
<ol>
<li>Безпосередньою дією пухлини на прилягаючу до неї тканину мозку;</li>
<li>Підвищенням внутрішньочерепного тиску в зв'язку із збільшенням вмісту черепа;</li>
<li>Зміщенням одних ділянок мозку по відношенню до інших,</li>
</ol>
<p>Виділяють з групи клінічних синдромів:</p>
<ol>
<li>Гіпертензійний або загальномозковий синдром.</li>
<li>Вогнищевий синдром.</li>
<li>Дислокаційний синдром.</li>
</ol>
<p>Клініка пухлини може маніфестувати або вогнищевими, або загальномозковими симптомами, що залежить від розташування ії та впливу на ліквороциркуляцію. Якщо пухлина розміщена на віддалі від лікворних шляхів, то в клініці на перший план виступають вогнищеві симптоми. Коли ж пухлина локалізується біля лікворних шляхів, то, в першу чергу, з'являються симптоми гіпертензійного синдрому.</p>
			</div>
			<div class="focus">
				<p>Гіпертензійний або <strong>загальномозковий </strong>синдром, який обумовлений підвищенням внутрішньочерепного тиску, проявляється наступними симптомами:</p>
<ol>
<li>Головний біль, що турбує зранку, носить розпираючий характер, посилюється при кашлі, зменшується після блювання;</li>
<li>Блювання, що виникає на висоті головного болю, не пов'язане з прийманням їжі;</li>
<li>Застійні диски зорових нервів, що призводять до зниження гостроти зору та наступної атрофії дисків зорових нервів;</li>
<li>Зміни пульсу, артеріального тиску &mdash; це пізні симптоми лікворної гіпертензії; пульсчастіше сповільнюється, артеріальний тиск спочатку підвищується, потім знижується;</li>
<li>Епінапади, які є проявом гіпертензійного синдрому, а при локалізації пухлини в корі &mdash; першим проявом її;</li>
<li>Зміни психіки, що проявляється апатією, загальмованістю, дезорієнтацією;</li>
<li>Ураження черепних нервів;</li>
<li>Зміни ліквору, які проявляються підвищенням його тиску та білково-клітинною дисоціацією;</li>
<li>Зміни на краніограмі (остеопороз спинки турецького сідла, посилення пальцевих втиснень та судинного малюнка).</li>
</ol>
<p><strong>Вогнищеві </strong>симптоми зумовлені безпосередньою дією пухлини на мозок.</p>
			</div>
			<div class="focus">
				<p>Пухлини лобної частки</p>
<p>Характерно для них є психіка (зниження уваги, інтелекту, критики, депресія, ейфорія, розгальмовування, агресивність). При ураженні передньої центральної звивини виникають центральні монопарези та паралічі, нерідко епінапади за типом джексонівських рухових. Можливі напади, що починаються з повороту голови та очей в протилежну сторону.</p>
<p>При локалізації пухлини в лівій півкулі виникають моторна афазія, аграфія. Для пухлин лобної частки характерними є симптоми орального автоматизму, хапальні феномени, гіпосмія чи аносмія (втрата чи зниження нюху частіше при ольфакторних менінгіомах. Можлива лобна апраксія, атаксія, астазія, абазія.</p>
			</div>
			<div class="focus">
				<p>Пухлини тім'яної частки</p>
<p>&nbsp;При даній локалізації в основному порушується чутливість. З'являються розлади складних видів чутливості (автотопагнозія, аноҙогнозія, порушення схеми тіла, астереогнозія). При годразненні та ураженні задньої центральної звивини мають місце чутливі джексонівські напади з відчуттям затерпання чи поколювання в руці чи нозі та втрата поверхневих видів чутливості за корковим типом. При порушенні глибокої чутливості виникає аферентний парез руки чи ноги з протилежної сторони. При лівобічній локалізації пухлини з'являються порушення лічби, письма, читання. При пухлинах надкрайової закрутки виникає апраксія.</p>
			</div>
			<div class="focus">
				<p>Пухлини скроневої частки</p>
<p>&nbsp;Характерними є епінапади зі слуховими, нюховими, смаковими, рідше вісцеральними галюцинаціями, а також сенсорна та амнестична афазії, гомонімна геміанолсія, псевдомозочкова атаксія, вестибуло-кіркові запаморочення, психомоторні автоматизми.</p>
			</div>
			<div class="focus">
				<p>Пухлини потиличної частки зустрічаються рідко і супроводжуються простими зоровими галюцинаціями (фотопсії), випаданням протилежних полів зору (гомонімна геміанопсія), розладами кольорового зору, зоровою агнозією (душевна сліпота).</p>
<p>Пухлини підкоркових вузлів</p>
<p>При цій локалізації виникають гіперкінетично-гіпотонічний синдром, аміостатичний або синдром паркінсонізму, а також капсулярний синдром (геміплегія, гемiанестезія, геміанопсія). Для пухлин даної локалізації характерним є швидкий розвиток гіпертензійного та дислокаційного синдромів, пов'язані з близьким розташуванням до лікворних шляхів.</p>
			</div>
			<div class="focus">
				<p>Пухлини мозочка</p>
<p>Викликають порушення його функцій (м'язову гіпотонію, розлади рівноваги та координації, асинергію). Характерними є головний біль в потиличній ділянці, вимушене положення голови, ранній розвиток гіпертензійного синдрому.</p>
			</div>
			<div class="focus">
				<p>Пухлини стовбура головного мозку</p>
<p>&nbsp;Це гліоми (доброякісні) та саркоми (злоякісні) або метастази в стовбур. При пухлинах стовбура виникають альтернуючі синдроми (ураження черепних нервів на стороні процесу та геміпарез протилежних кінцівок). При стовбурових пухлинах часто приєднуються розлади дихання та серцево-судинної діяльності.</p>
			</div>
			<div class="focus">
				<p>Пухлини мостомозочкового кута (невриноми) VIII пари</p>
<p>&nbsp;Характерними для невриноми є повільний ріст, рання поява вогнищевих симптомів, пізній розвиток гіпертензійного синдрому. Першими симптомами невриноми є шум у вусі та прогресу. юче зниження слуху, запаморочення та ністагм, пізніше з'являються ураження V, VI, VII та Ҳill пар черепних нервів та мозочкові симптоми. При рості пухлини дозаду уражаються IX-XII пари черепних нервів. Рентгенологічно виявляють розширення внутрішнього слухового проходу та остеопороз верхівки пірамідки скроневої кістки.</p>
			</div>
			<div class="focus">
				<p>При аденомі гіпофіза рано з'являються бітемпоральна ге. міаноnісія, порушення зору з атрофією дисків зорових нервів, гормонально активні аденоми викликають ендокринні розлади (акромегалію, синдром Іценко-Кушинга, адiпозогенітальну дис- . трофію), а також порушення обміну (вуглеводного, білкового).</p>
			</div>
			<div class="focus">
				<p>Діагностика пухлин головного мозку</p>
<p>При підозрі на пухлину хворому необхідно провести наступні дослідження:</p>
<p>1. Детальне неврологічне обстеження.</p>
<p>2. Офтальмологічне дослідження (очного дна, полів зору, гостроти зору).</p>
<p>3. Отоневрологічне дослідження слуху, вестибулярної функції.</p>
<p>4. Краніографія в двох проекціях, яка при необхідності доповнюється додатковими знімками зі спеціальними укладками. На краніограмі, крім ознак внутрішньочерепної гіпертензії (остеопороз спинки турецького сідла, посилення пальцевих втиснень, посилення судинного малюнка, розширення або незароЦення швів черепа, остеопороз верхівки пірамідки скроневої кістки) можна виявити локальні гіперoстoзи, локальні стончення кісток, дефекти кісток, розширення природних отворів (каналу зорового нерва, внутрішнього слухового проходу), звапнені ділянки пухлини</p>
<p>5. Ехоенцефалографія (ExоЕГ) виявляє зміщення серединних</p>
<p>структур в протилежний бік або розширення шлуночків при півкульній локалізації пухлини.</p>
<p>6. Електроенцефалографія (ЕЕГ) виявляє вогнище патологічної активності (повільні хвилі, дельта-тета-активність) в ділянці пухлини.</p>
<p>7. Комп'ютерна та магнітно-резонансна томографія (КТ та МРТ) - найбільш інформативні методи, які дають можливість точно локалізувати пухлину, визначити її розміри.</p>
<p>При застосуванні цих методів, ангіографія, пневмоенцефалографія, вентрикулографія стали необхідними лише для уточнення якихось деталей, що потрібні для оперативного втручання.</p>
<p>8. Люмбальна пункція значної діагностичної ролі не має, хоча б тому, що в умовах різко вираженої внутрішньочерепної гіпертензії вона може спричинити синдроми вклинення.</p>
			</div>
			<div class="focus">
				<p>Лікування пухлин головного мозку може бути хірургічне, хірургічне з наступною променевою терапією та медикаментозне. Радикальним способом лікування є оперативне видалення пухлини. Деякі пухлини (стовбура, таламуса) не піддаються радикальному оперативному втручанню, а тому можливе лише часткове видалення пухлини (базальні менінгіоми) або палеативна операція з метою налагодження лікворовідтоку. При пухлинах з інфільтруюЧим ростом чи метастазуванням роблять лише декомпресійну трепанацію для зменшення внутрішньочерепного тиску. Майже всі позамозкові пухлини видаляються без розрізу мозку. Пухлини гіпофіза можна видалити через ніс і основну пазуху, невеликі невриноми VIII пари - через лабіринт скроневої кістки.</p>
<p>Променева терапія доповнює хірургічне лікування (якщо операція була не радикальною) і проводиться тоді, коли за даними гістологічного дослідження виявляється, що пухлина чутлива до променевої терапії. Променева терапія здійснюється радіотерапевтичним (дистанційна гаматерапія, рентгенотерапія, опромінення пучком протонів &mdash; при пухлинах основи черепа, стовбура мозку, метастазах, медулобластомах) або радіохірургічним (коли в пухлину вводять радіофармпрепарат; наприклад, при аденомах гіпофіза, краніофарингіомах) способом.</p>
<p>Медикаментозне лікування носить в основному симптоматичний характер і спрямоване на зменшення внутрішньочерепного тиску (дегідратуючі та сечогінні препарати: лазикс, манітол, гіпотіазид, сульфат магнію, альбумін), головного болю (аналгетиқи), ліквідацію судомного синдрому (протисудомні препарати).</p>
			</div>
			<div class="container">
			<p>Пухлини спинного мозку</p>
			<div class="focus">
				<p>Класифікація</p>
<p>Пухлини спинного мозку можуть бути первинними і вторинними. Первинні пухлини &mdash; це пухлини влаҫне речовини спинного мозку, його корінців, оболонок. Вторинні пухлини &mdash; це метастатичні пухлини. Метастази в хребет дає найчастіше рак молочної залози, стравоходу, щитоподібної та передміхурової залози.</p>
<p>Залежно від росту пухлини спинного мозку їх поділяють на екстрамедулярні (позамозкові) та інтрамедулярні (внутрішньомозкові) пухлини. Екстрамедулярні складають 80 %, інтрамедулярні &mdash; 20 % всіх пухлин спинного мозку. Крім того, по відношенню до твердої мозкової оболонки пухлини поділяються на екстрадуральні та інтрaдуральні.</p>
			</div>
			<div class="focus">
				<p>Клініка</p>
<p>Клінічна картина залежить від рівня розміщення пухлини, її відношення до спинного мозку та оболонок.</p>
<p>Екстрамедулярні пухлини (це невриноми та менінгіоми) в своєму розвитку проходять 3 стадії: корінцеву, стадію броунсекарівського синдрому та стадію повного поперечного ураження спинного мозку.</p>
			</div>
			<div class="focus">
				<ul>
<li>В першій стадії виникає невралгічний або корінцевий синдром (болі та парестезії, що пов'язані з подразненням спинномозкових корінців).</li>
<li>В другій стадії виникає синдром ураження половини поперечника спинного мозку: на боці пухлини розвивається спастичний парез ноги, порушення глибокої чутливості, а на протилежному боці - розлади больової і температурної чутливості за провідниковим типом.</li>
<li>В третій стадії настає повне поперечне ураження спинного мозку. В цій стадії з'являються (якщо пухлина розташована в грудному відділі): нижній спастичний парапарез, розлади всіх видів чутливості за провідниковим типом, розлади функції тазових органів за центральним типом та пролежні. Якщо пухлина розташована в ділянці шийного потовщення, то розвивається в'ялий параліч рук, спастичний параліч ніг, порушення функцій тазових органів за центральним типом. При пухлинах поперекового відділу з'являються в'ялий параліч ніг, чутливі розлади за провідниковим типом, тазові розлади за центральним типом та пролежні.</li>
</ul>
			</div>
			<div class="focus">
				<p>Для інтрамедулярних пухлин (елендімоми, астроцитоми, олігодендрогліоми) також характерні 3 стадії: сегментарна, поперечного ураження спинного мозку та корінцева. Спочатку у хворого з'являються сегментарно-дисоційовані розлади чутливості, сегментарні рухові і вегетативні порушення, пізніше приєднуються спастичні паралічі, розлади чутливості за провідниковим типом, порушення функції тазових органів і трофічні розлади.</p>
<p>Якщо при екстрамедулярній пухлині розлади поверхневого чуття поступово піднімаються знизу догори, то при інтрамедулярній пухлині навпаки &mdash; спускаються зверху донизу. В клініці спінальних пухлин є симптоми, які характерні для всіх пухлин. Це -- наростання ознак компресії спинного мозку і поперечне його ураження. Стиснення спинного мозку пухлиною супроводжується звуженням, а пізніше і блокадою підпавутинного простору, яку діагностують за допомогою проб Квекенштедта та Стукея.</p>
<p>Для визначення рівня розміщення пухлини важливими є симптом остистого відростка (болі, що виявляються при постукуванні молоточком по остистих відростках хребців на рівні пухлини) та локалізація корінцевого болю (наприклад, оперізуючі болі при пухлинах грудного відділу).</p>
			</div>
			<div class="focus">
				<p>Діагностика</p>
<p>&nbsp;Діагноз пухлини ставлять на підставі появи в клініці симптомів поступового стискання поперечника спинного мозку. Для підтвердження діагнозу потрібно провести люмбальну пункцію з дослідженням спинномозкової рідини для виявлення білково-клітинної дисоціації і блокади підпавутинного простору; рентгенографію хребта (на рентгенограмах виявляють розширення міжхребцевого отвору, остеопороз основи дужок хребців і розширення каналу хребта деструкцію тіл хребців).</p>
<p>Мієлографія з контрастом дає можливість уточнити наявність пухлини і визначити її рівень.</p>
<p>Найбільш інформативними є комп'ютерна спінальна томографія та МРТ спинного мозку.</p>
			</div>
			<div class="focus">
				<p>Лікування</p>
<p>&nbsp;Єдиним ефективним методом лікування спінальних пухлин є оперативне їх видалення. Радикально видаляють екстрамедулярні пухлини та деякі інтрамедулярні пухлини (епендимоми, астроцитоми).</p>
<p>При злоякісних пухлинах після їх видалення проводять наступну рентгенотерапію або хіміотерапію.</p>
			</div>
		<a href="../neur.html" class="to_home">На главную</a>
		</div>
		</div>
	</body>
	</html>