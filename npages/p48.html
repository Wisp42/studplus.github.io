	<!DOCTYPE html>
	<html>
	<head>
		<meta charset="UTF-8">
		<title>Stud+</title>
		<link rel="stylesheet" href="../style.css">
	</head>
	<body>
		<header class="header main_header">Stud+</header>
		<div class="container">
			<div class="focus">
				<p>Набряк Квінке</p>
<p>&nbsp;Це захворювання в основі якого лежить обмежений набряк певних ділянок шкіри, підшкірної жирової клітковини, слизових оболонок травного тракту або дихальних шляхів (останній може призвести до асфіксії). Набряк обумовлений підвищеною проникністю судинної стінки, триває кілька годин або діб і після зникнення на його місці з'являється сверблячка. В сімейному анамнезі хворих з набряком Квінке відзначається схильність до алергічних реакцій. Захворювання перебігає у вигляді епізодичних нападів.</p>
<p>Лікування</p>
<p>&nbsp;Призначають десенсибілізуючу терапію (димедрол, супрастин, піпольфен), дегідратуючі (лазикс, манітол), а в важких випадках &mdash; кортикостероїди (преднізолон, дексаметазон). Особливу увагу необхідно приділяти хворим з набряком гортані, який може призвести до асфіксії. В таких випадках внутрішньовенно призначають антигістамінні препарати (по 1 мл 1 % розчину димедролу) і внутрішньовенно або внутрішньом'язово кортикостероїди (преднізолон 30 мг або дексаметазон &mdash; 4 мг).</p>
			</div>
			<div class="focus">
				<p>Мігрень</p>
<p>&nbsp;Захворювання обумовлене спадково детермінованою дисфункцією вазомоторної регуляції, яка проявляється нападами головного болю.</p>
<p>Клініка</p>
<p>&nbsp;Хвороба виникає переважно у віці від 16 до 20 років. Частіше хворіють жінки. Напади головного болю можуть бути спровоковані порушенням режиму сну, розумовим і фізичним перенапруженням, вживанням алкоголю, хвилюванням. Залежно від клінічних проявів і перебігу розрізняють кілька форм мігрені: </p>
<ol>
<li>Проста форма.</li>
<li>Асоційована мігрень. </li>
<li>Особливі форми мігрені.</li>
</ol>
<p>Проста форма мігрені проявляється пульсуючим головним болем, що починається в скроневій ділянці, супроводжується нудотою, блюванням, підвищенням чутливості до світлових та звукових подразників. Напад триває кілька годин, рідше &mdash; діб і може закінчуватися поліурією.</p>
<p>При асоційованій мігрені атаці головного болю передує аура. Залежно від того, який судинний басейн втягується в процес, розрізняють такі форми асоційованої мігрені: </p>
<ol>
<li>Офтальмічну, яка супроводжується випаданням ділянок поля зору. </li>
<li>Офтальмоплегічну &mdash; приєднується двоіння в очах. </li>
<li>Геміплегічну &mdash; геміпарез. </li>
<li>Афатичну -- розлади мови. </li>
<li>Вестибулярну - запаморочення.</li>
</ol>
<p>До особливих форм мігрені слід віднести черевну та вегетативну. Черевна мігрень характеризується приступоподібним болем у животі, що супроводжується блюванням і поліурією. При вегетативній формі на тлі типового мігренозного нападу розвивається вегетативно-судинний криз з підвищенням артеріального тиску, ознобоподібним тремтінням, тахікардією, відчуттям страху смерті.</p>
<p>Лікування</p>
<p>&nbsp;Хворого слід ізолювати від яскравих зорових та звукових подразників. Деяке полегшення наступає при стягуванні голови рушником, прикладанні холоду. Під час мігренозного кризу призначають аскофен, седалгін, спазмовералгін, ерготамін, дегідроерготамін, кофетамін, пілольфен, сибазон, реланіум.</p>
<p>Тяжкий мігренозний напад (мігренозний статус) вимагає госпіталізації хворого та надання невідкладної допомоги. В стаціонарі налагоджують внутрішньовенне крапельне введення 50-70 мг преднізолону у 250-500 мл ізотонічного розчину натрію хлориду. Застосовують дегідроерготамін (0,1 % 1 мл підшкірно), дегідратуючі засоби (фуросемід, лазикс), нейролептики, снодійні, антигістамінні препарати. Ефективним є введення реоглюману 600-800 мл внутрішньовенно крапельно. Однією з найкращих є комбінація фенобарбіталу (0,05-0,1 внутрішньо), сибазону (10 мг в 20 мл 40 % розчину глюкози внутрішньовенно повільно) та імізилу (іміпраміну) ~ 25 мг внутрішньо. В разі повторного блювання застосовують ін'єкції церукалу, реглану (по 2 мл внутрішньовенно), 1-2 мл 0,5 % розчину галоперiдолу або 0,2 % розчину трифтазину дом'язово.</p>
<p>Для привентивного лікування мігрені в періоді між нападами застосовують метисергід, суматриптан, сандоміграң, амiтриптилін, міліпрамін; гіпотензивні засоби (клофелін, гемiтон), клонідин; бетаадреноблокатори (анаприлін, обзидан), аспірин, піроксикам, напросен, редергін; антагоністи кальцію (верапаміл, німодипін).</p>
			</div>
			<div class="focus">
				<p>Вібраційна хвороба</p>
<p>Вібраційна хвороба &mdash; це професійне захворювання, що розвивається під впливом дії на організм вібрації і зустрічається у бурильників, обрубувачів, клепальників, шліфувальників, заточувальників. При частоті вібрації більше 35 коливань за 1 с розвивається місцева вібраційна хвороба.</p>
<p>При вібрації зазнають шкідливого впливу рецептори кистей або стол, Суб'єктивні ознаки місцевої вібраційної хвороби проявляють ся парестезіями і болем в кистях, онімінням кінцівок, зблідненням пальців при стисканні їх в кулак або на холоді. В подальшому знижується температура на кистях, з'являється мозолястість шкіри з тріщинами, які погано заживають, ламкість нігтів, атрофія дрібних м'язів кистей. Мають місце грубі розлади больової і вібраційної чутливості та знижується пульсація на периферійних артеріях, що відповідає вегетативно-сенсорній полінейропатії.</p>
<p>Загальна вібраційна хвороба може розвинутись у осіб, що працюють на транспорті, в ткацьких і швейних цехах. Внаслідок тривалого впливу загальної вібрації на організм у таких людей виявляється астено-вегетативний синдром (головний біль, запаморочення, роздратування, емоційна нестійкість, порушення сну).</p>
<p>Лікування</p>
<p>Хворому призначають курс фізіотерапії (діатермія ділянки шийних симпатичних вузлів, ультрафіолетове опромінення зони коміра, діатермогальванізація верхніх кінцівок, двокамерні гідрогальванічні ванни, масаж), медикаментозні засоби &mdash; гангліоблокатори, вітаміни (групи В, аскорбінова кислота). Рекомендується санаторно-курортне лікування. При загальній вібраційній хворобі рекомендують седативні й заспокійливі засоби, аскорбінову кислоту, белоїд, белоспон, внутрішньовенно глюкозу, фізіотерапевтичні методи, санаторно-курортне лікування.</p>
			</div>
		<a href="../neur.html" class="to_home">На главную</a>
		</div>
	</body>
	</html>