	<!DOCTYPE html>
	<html>
	<head>
		<meta charset="UTF-8">
		<title>Stud+</title>
		<link rel="stylesheet" href="../style.css">
	</head>
	<body>
		<header class="header main_header">Stud+</header>
		<div class="container">
			<div class="focus">
				<p>Ішемічний інсульт (інфаркт мозку)</p>
<p>Розрізняють тромботичний, емболічний та нетромботичний ішемічний інсульт.</p>
			</div>
			<div class="focus">
				<p>Етіологія</p>
<p>&nbsp;Основними причинами ішемічного інсульту &euro; церебральний атеросклероз, артеріальна гіпертензія, ішемічна хвороба серця з порушенням ритму, ревматизм, вади серця, хвороби крові тощо.</p>
<p>Провокуючу роль у розвитку ішемічного інсульту відіграють психічне та фізичне перенапруження, стреси.</p>
			</div>
			<div class="focus">
				<p>Патогенез</p>
<p>Ішемічний тромботичний інсульт виникає внаслідок тромбозу (закупорки судини), якому сприяють патологічні зміни стінки артерії, підвищення згортальних властивостей крові, погіршення реологічних властивостей (в'язкості, адгезії тромбоцитів і еритроцитів), порушення центральної гемодинаміки, слабість серцевого м'яза, зниження артеріального тиску, сповільнення мозкового кровотоку, антидистонічні зміни в судинах.</p>
<p>Ішемічний нетромботичний інсульт частіше виникає за механізмом судинно-мозкової недостатності, коли критичне зниження мозкового кровообігу настає внаслідок порушення загальної гемодинаміки або довготривалого ангіоспазму.</p>
<p>Ішемічний емболічний інсульт розвивається при закуriopці емболом мозкової артерії. Джерелом емболій можуть бути частинки пристінкових тромбів і бородавчастих нашарувань (при клапанних вадах серця, при ревматичному або бактеріальному ендокардиті, гострій післяінфарктній аневризмі серця).</p>
			</div>
			<div class="focus">
				<p>Клініка і діагностика</p>
<p>&nbsp;Розвитку ішемічного інсульту нерідко передують транзиторні ішемічні атаки, які розвиваються в тому ж судинному басейні, що й інфаркт мозку. Ішемічний інсульт частіше виникає у хворих похилого віку, нерідко розвивається вночі під час сну. В окремих випадках симптоми інсульту з'являються після фізичного навантаження, психоемоційного перенапруження, приймання гарячої ванни, вживання алкоголю.</p>
<p>Для ішемічного інсульту характерний поступовий розвиток вогнитцевих неврологічних симптомів протягом декількох годин, рідко 2-3 діб і довше. Іноді спостерігається миготливий тип розвитку інсульту, коли ступінь вираженості неврологічних розладів то посилюється, то зменшується, Апоплектиформний розвиток ішемічного інсульту спостерігається при гострій закупорці великої артерії, а також при емболії мозкових судин.</p>
<p>Характерною особливістю ішемічного інсульту є переважання вогнищевих симптомів над загальномозковими. Загальномозкові симптоми &mdash; головний біль, блювання, розлади свідомості -- спостерігаються частіше при апоплектиформному розвитку і можуть наростати в міру збільшення набряку мозку.</p>
			</div>
			<div class="focus">
				<p>Вогнищеві симптоми визначаються локалізацією мозкового інфаркту, ураженою судиною і станом колатерального кровообігу,</p>
<p>Найчастіше ішемічний інсульт розвивається в басейні внутрішніх сонних артерій.</p>
<p>Так, при оклюзії (тромбозі) внутрішньої сонної артерії до відходження очної артерії виникає альтернуючий оптико - геміплегічний синдром: пониження зору або сліпота на боці закупорки сонної артерії і геміпарез &mdash; на протилежному. При пальпації сонної артерії на шиї спостерігається послаблення або відсутність пульсації.</p>
<p>Клінічна картина при інфарктах в басейні передньої мозкової артерії характеризується спастичним геміпарезом протилежних кінцівок, з переважним розвитком парезу в нозі. Іноді виявляються негрубі розлади чутливості на паретичній нозі, симптоми орального автоматизму. Можливі дизартрія, дисфонія, моторна афазія, порушення психіки (зниження критики, пам'яті, елементи немотивованої поведінки).</p>
<p>Ураження середньої мозкової артерії проявляється геміллегією, гемiанестезією та геміанопсією на протилежному боці. Спостерігаються також парез погляду, при ліволівкульній локалізації інфаркту &mdash; розлади мови (моторна, сенсорна або тотальна афазія), письма, читання, а при правопівкульних інфарктах &mdash; апрактико - агностичний синдром (апраксія, анозогнозія, розлади схеми тіла).</p>
<p>Ураження артерій вертебро-базилярного басейну зумовлює розвиток інфарктів у ділянці стовбурового відділу, потиличних часток головного мозку. Для них характерна поліморфність клінічних проявів: порушення функції черепномозкових нервів, мозочкові та вестибулярні розлади, альтернуючі паралічі, геміанопсія, зорова агнозія. При лівобічній локалізації інфаркту можуть виникати алексія, сенсорна та семантична афазії. Ураження гілок задньої мозкової артерії, які васкуляризують кору тім'яної частки на межі з потиличною, призводить до різноманітних кіркових синдромів: дезорієнтації в місці та часі, порушення оптико-просторового гнозису.</p>
<p>Емболічний інфаркт мозку трапляється частіше в осіб молодого та середнього віку. Захворювання розвивається раптово, без будь-яких передвісників, нерідко після фізичного зусилля або під впливом емоційного фактора. Можливі втрата свідомості, судомні напади. Найчастіше емболічний інсульт виникає в басейні гілок лівої середньої мозкової артерії (з ушкодженням внутрішньої капсули та підкіркових вузлів), що обумовлює розвиток правосторонньої гемоплегії, гемiанестезії, сенсо &mdash; моторної афазії. Емболія судин сітківки призводить до появи скотом і навіть сліпоти.</p>
			</div>
			<div class="focus">
				<p>У хворих з гострим інфарктом мозку нерідко спостерігається активація згортальної системи крові та підвищення агрегації тромбоцитів і еритроцитів.</p>
<p>ЕЕГ при інфаркті мозку часто виявляє асиметрію і фокус патологічної активності. УЗДГ дозволяє діагностувати оклюзії і виражені стенози сонних і хребетних артерій.</p>
<p>Комп'ютерна томографія дає можливість уже з другої доби захворюваня виявити понижену щільність паренхіми мозку в зоні інфаркту (вогнище темного кольору).</p>
<p>Більше значення для діагностики ішемічного інсульту має магнітно-резонансна томографія (МРТ), яка дозволяє візуалізувати ураження мозку в перші години захворювання, вогнища дуже малих розмірів і, що досить важливо, зміни в мозковому стовбурі.</p>
			</div>
			<div class="focus">
				<p>Диференційоване лікування ішемічного інсульту</p>
<p>Лікувальні заходи при ішемічному інсульті спрямовують на:</p>
<ol>
<li>своєчасне та адекватне відновлення кровотоку в зоні ішемічного порушення;</li>
<li>корекцію реологічних та коагуляційних властивостей крові, поліпшення мікроциркуляції та колатерального кровообігу;</li>
<li>попередження каскадних порушень церебрального метаболізму на різних етапах формування інфаркту мозку;</li>
<li>зменшення набряку мозку;</li>
<li>підвищення порогу стійкості мозкової тканини до гіпоксії та ішемії.</li>
</ol>
			</div>
			<div class="focus">
				<p>З метою розчинення тромба в церебральних судинах та відновлення кровотоку в зоні ішемії в перші 6 годин ішемічного інсульту застосовують тканинний активатор плазміногену --- актилaзy (100 мг внутрішньовенно протягом трьох годин). Препарат стимулює фібриноліз тільки в зоні тромбу і не активує його в загальному кровотоці.</p>
<p>Одним із методів покращення мозкового кровотоку є нормалізація реологічних властивостей крові. З антиагрегантів найбільш широко застосовуються пентоксифілін (трентал), серміон, тиклід, ацетилсаліцилова кислота, дипіридамол (курантил).</p>
<p>З метою покращення мозкового кровотоку шляхом нормалізації реологічних властивостей крові використовується метод гемодилюції (вводять реополіглюкін протягом перших 5-7 днів із розрахунку 10 мл/кг маси тіла).</p>
<p>3 антикоагулянтів доцільно призначати гепарин дозою 500010000 ОД внутрішньовенно крапельно, а на другий день у біляпупкову ділянку підшкірно дозою 5000 ОД 4 рази на добу протягом 5-7 днів; потім дозою 2500 од 4 рази на добу протягом 3-4 днів. Більш ефективним є препарат фраксипарин &mdash; низькомолекулярна фракція гепарину. Лікування гепарином проводять до збільшення часу згортання крові в 2,5 рази. За 1-2 дні до відміни гепарину призначають антикоагулянти непрямої дії (пелентан, синкумар).</p>
<p>Для покращення перфузійного тиску в судинах ішемічної &ldquo;напівтіні&rdquo; призначають кавінтон дозою 20 мг внутрішньовенно крапельно в 250 мл ізотонічного розчину натрію хлориду та перорально дозою 1 таблетка тричі на добу. Призначають блокатори кальціє. вих каналів, зокрема, німодипін (німотоп), нiкардипін, які сприятливо впливають на метаболізм нейронів у зоні ішемічної &ldquo;напівтіні&rdquo;, а також збільшують кровоплин в ураженій півкулі за рахунок перерозподілу крові з ділянок гіперперфузії у зону ішемії.</p>
<p>Для зменшення набряку мозку призначають еуфілін по 10 мл 2,4 % розчину в 10 мл 40 % розчину глюкози, фуросемід 40-60 мг, манітол 100-200 мл 15 % розчину, альбумін людської сироватки 50100 мл 5 % розчину внутрішньовенно крапельно, антигістамінні засоби (супрастин, димедрол дозою 2 мл 1% розчину дом'язово), дексаметазон (16-32 мг на добу внутрішньовенно крапельно).</p>
<p>При слабкості серцевої діяльності призначають серцеві глікозиди.</p>
<p>Для підвищення порогу стійкості мозкової тканини до гіпоксії застосовують антиоксиданти: альфа-токоферолу ацетат (вітамін Е) дозою 1 мл дом'язово, ліпоєву кислоту, емоксилін, які гальмують процес перекисного окислення ліпідів у вогнищі ішемії. Для покращення метаболізму нейронів призначають кранасілол дозою 100 мг в 150 мл ізотонічного розчину натрію хлориду, пірацетам (ноотропіл) дозою 10-20 мл в 100 мл ізотонічного розчину натрію хлориду внутрішньовенно крапельно, церебролізин дозою 5 мл дом'язово або у вену.</p>
<p>Особливості догляду за хворими в коматозному стані</p>
<p>Харчування хворих проводять при збереженій свідомості і ковтанні. В перший день інсульту хворому можна дати солодкий чай, сік, а пізніше давати лише їжу, яка легко засвоюється.</p>
<p>При порушенні свідомості і ковтання хворого годують лише Парентерально.</p>
<p>Попередження ускладнень. В перші дві доби після інсульту хворих кожних 2-3 години повертають у ліжку, ставлять гірчичНики, банки на грудну клітку. Для попередження пневмонії призначають антибіотики. Ротову порожнину протирають ватним тампоном, змоченим розчином борної кислоти. При затримці сечі проводять катетеризацію сечового міхура зранку та ввечері, а при закрепі &mdash; очисну клізму.</p>
<p>Для профілактики пролежнів під крижі хворого підкладають гумовий круг, під п'ятки &mdash; ватні кільця, шкіру протирають камфорним спиртом. Для профілактики контрактур у паралізованих кінцівках треба здійснювати пасивні рухи в усіх суглобах, проводити лікувальну гімнастику протягом 5-10 хвилин декілька разів на день. Для боротьби з контрактурами кінцівкам надають положення протилежне напрямку контрактури, яка можлива або розвивається.</p>
<p>у відновному періоді інсульту хворим призначають масаж Паралізованих кінцівок, лікувальну фізкультуру, продовжують давати ноотропи, антисклеротичні, гіпотензивні препарати, серцеві глікозиди тощо. Для зниження м'язового тонусу призначають міорелаксанти (мідокалм, сiрдалуд, баклофен). Для нормалізації втрачених функцій хворим призначають біостимулятори (алое, ФІБС, плазмол, склоподібне тіло), вітаміни групи В, нікотинову кислоту, АТФ, прозерин. Для хворих з розладами мови необхідні заняття з логопедом, з фізіотерапевтичних методів використовують електростимуляцію паралізованих кінцівок, а через 2-3 місяці після інсульту - теплі ванни.</p>
			</div>
		<a href="../neur.html" class="to_home">На главную</a>
		</div>
	</body>
	</html>