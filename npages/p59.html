	<!DOCTYPE html>
	<html>
	<head>
		<meta charset="UTF-8">
		<title>Stud+</title>
		<link rel="stylesheet" href="../style.css">
	</head>
	<body>
		<header class="header main_header">Stud+</header>
		<div class="container">
			<p>Інтоксикації нервової системи</p>
			<div class="focus">
				<p>Нейроінтоксикації бувають ендо- та екзогенними. Ендогенні інтоксикації виникають внаслідок накопичення в організмі токсичних продуктів обміну при захворюваннях внутрішніх органів (печінки, нирок, підшлункової залози).</p>
<p>Екзогенними нейроінтоксикаціями вважають тривалі або скороминущі порушення функцій нервової системи, які виникають в результаті впливу на організм отруйних хімічних речовин. Якщо їх розвиток пов'язаний з дією промислових отрутохімікатів при умові недостатнього дотримування санітарно-гігієнічних і санітарно-технічних вимог, то вони належать до професійних.</p>
<p>Розрізняють гострі, підгострі і хронічні нейроінтоксикації.</p>
			</div>
			<div class="focus">
				<p>Гострі нейроінтоксикації розвиваються в результаті одноразової дії на організм токсичної дози отрути; підгострі &mdash; ті, які виникають в умовах повторної дії отрути протягом короткого часу; хронічңі &mdash; ті, що обумовлені систематичним проникненНям в організм малих доз токсичної речовини з поступовим наростанням симптомів отруєння.</p>
<p>Ендогенні інтоксикації розвиваються хронічно, а екзогенні - в основному гостро.</p>
<p>На ранніх стадіях нейроінтоксикації виникає астеновегетативний синдром, що включає в себе бради- або тахікардію, лабільність артеріального тиску, гіпергідроз, безсоння, дратівливість, підвищену втомлюваність та інші порушення. Якщо контакт з отрутами продовжується й надалі, то виникають органічні зміни в центральній і периферійній нервовій системі.</p>
<p>Для діагностики нейроінтоксикації має значення професіональний анамнез, врахування санітарно-гігієнічних умов праці хворого при наявності токсичних речовин в зовнішньому середовищі.</p>
			</div>
			<div class="focus">
				<p>Принципи лікування</p>
<p>При гострому отруєнні насамперед необхідно якомога швидше застосувати засоби для знешкодження і видалення отрути з організму. Особливо ефективними в цьому відношенні є такі речовини, як 2,3-димеркаптопропансол (БАЛ), унітіол, сукцимер, які є антидотами при отруєнні солями важких металів. При інтоксикації барбітуратами, чадним газом, метиловим спиртом застосовують кровопускання та ранній гемодіаліз.</p>
<p>Якщо вхідними воротами отрути став травний тракт, необхідно забезпечити механічне видалення токсину, промиваючи шлунок водою, 2-3 % розчином натрію гідрокарбонату або 0,05 % розчином калію перманганату.</p>
<p>Загальні принципи профілактики професійних нейроінтоксикацій полягають в проведенні санітарно-технічних заходів, спрямованих на оздоровлення виробничої сфери, де застосовуються отруйні речовини. Сюди входить; герметизація шкідливих ланок виробництва, удосконалення вентиляції, постійний контроль за вмістом токсичних речовин в повітрі.</p>
			</div>
			<div class="focus">
				<p>Отруєння сірководнем</p>
<p>Сірководень &mdash; це сильна нейротролна отрута, що лише в 5-10 разів поступається за токсичністю синильній кислоті, Зустрічається як у виробничих (хімічна й текстильна промисловість, шкіргалантерейне виробництво), так і в природних умовах (глибоких колодязях і ямах, в місцях природного виходу газів).</p>
<p>Клініка</p>
<p>&nbsp;Сірководень має місцеву і загальнотоксичну дію. Спочатку виникає сльозотеча, чхання, кашель, ринорея, а в подальшому приєднується головний біль, запаморочення, безсоння, загальна слабість, утруднюється дихання.</p>
<p>Високий вмісту сірководню в повітрі може спричинити втрату свідомості, судоми, порушення дихання й серцевої діяльності, розвиток набряку легень. Небезпека отруєння підвищується в зв'язку з втратою нюху, що обмежує можливість своєчасного виходу працюючих із забрудненої атмосфери.</p>
<p>Залишкові явища після отруєння сірководнем представлені астено-вегетативним синдромом та органічними змінами з боку нервової системи.</p>
<p>Лікування</p>
<p>&nbsp;Хворого виводять із отруєної атмосфери. Призначають серцеві і дихальні аналептики, глюкозу, вітаміни, а при необхідності &mdash; гемодіаліз, гемодилюцію.</p>
			</div>
			<div class="focus">
				<p>Отруєння чадним газом</p>
<p>Чадний газ (оксид вуглецю) &mdash; це газ без кольору і запаху. Утворюється при неповному згоранні вуглецевовмісних речовин. Отруєння чадним газом зустрічається серед робітників котелень, гаражів, мартенівських і ливарних цехів. Оксид вуглецю викликає блокаду гемоглобіну крові, який легко витісняє кисень, утворюючи карбоксигемоглобін, що призводить до fіrоксії або аноксемії.</p>
<p>Клініка</p>
<p>При незначній концентрації чадного газу виникає головний біль, нудота, блювання, загальна слабість, непритомність.</p>
<p>Тяжкий ступінь гострого отруєння чадним газом характеризується розвитком коматозного стану з порушенням серцевої діяльності й дихання, мимовільним сечовипусканням. Іноді з являються ерітематозні плями з пухирцями, токсична пневмонія, набряк легень, інфаркт міокарда.</p>
<p>Хронічна інтоксикація характеризується наявністю цереброваскулярних кризів, гіпоталамічних пароксизмів, підвищенням артеріального тиску, а деколи інтоксикаційним паркінсонізмом.</p>
<p>Лікування</p>
<p>&nbsp;Хворого негайно виносять на свіже повітря. За необхідності здійснюють реанімаційні заходи для відновлення дихання і діяльності серця: вдихання кисню, серцеві глікозиди, лобелін, кероване апаратне дихання, обмінне переливання крові.</p>
			</div>
			<div class="focus">
				<p>Отруєння пестицидами</p>
<p>Пестициди &mdash; отрутохімікати, які використовуються для боротьби з шкідниками сільськогосподарських культур (гексахлоран, гептахлор, тіофос, гранозан та ін.). В організм вони надходять через травний канал або дихальні шляхи, значно рідше &mdash; через шкіру.</p>
<p>Клініка</p>
<p>&nbsp;Легка форма отруєння характеризується загальною слабістю, нездужанням, головним болем, ознаками подразнення слизових оболонок (кашель, сльозовиділення, чхання, ринорея), болем в надчеревній ділянці, проносом, металічним присмаком в роті.</p>
<p>У випадках отруєння середнього і тяжкого ступенів до вказаних симптомів приєднуються: багаторазове блювання, судоми, порушується свідомість, діяльність серцево-судинної та дихальної систем.</p>
<p>Гострі отруєння характеризуються підвищенням температури, лейкоцитозом, прискореною ШОЕ. Ураження нирок призводить до альбумінурії, появи еритроцитів в сечі, олігурії, анурії, Набряк легень може виникати при отруєнні фосфорвмісними речовинами. Смерть від гострих отруєнь пестицидами може бути обумовлена паралічем дихального або серцево-судинного центру, ураженням нирок або легень.</p>
<p>Хронічні отруєння пестицидами проявляються у вигляді вегетативно-астенічного синдрому, зниження працездатності, безсоння, лабільності артеріального тиску, гіпергідрозу.</p>
<p>Лікування </p>
<p>При гострих отруєннях через травний тракт. Необхідно терміново промити шлунок 2 % розчином натрію гідрокарбонату або дозою активованого вугілля (100-200 г на 1 літр води), призначити блювотні засоби (1 % розчин мідного купоросу через кожні 5-10 хвилин, або 1 мл 1 % розчину атоморфіну підшкірно), довенне введення 5 % розчину глюкози та ізотонічного розчину натрію хлориду по 500-1000 мл крапельно, унітіол при отруєнні препаратами, які містять миш'як або ртуть.</p>
<p>Антидотом при отруєнні фосфорорганічними пестицидами є атропін сульфат (1 мл 0,1 % розчин підшкірно). Залежно від стану хворого призначають серцеві засоби і дихальні аналептики.</p>
			</div>
			<div class="focus">
				<p>Отруєння барбітуратами</p>
<p>Отруєння барбітуратами (барбітал, фенобарбітал, барбаміл) виникає внаслідок медикаментозної інтоксикації або при суїцидальних спробах.</p>
<p>Клініка</p>
<p>&nbsp;В клінічній картині отруєння виділяють наступні синдроми: &mdash; коматозний стан і інші неврологічні розлади; - порушення зовнішнього дихання; &mdash; розлади функцій внутрішніх органів (головним чином серце</p>
<p>во-судинної системи і нирок); &mdash; трофічні розлади.</p>
<p>При отруєнні барбітуратами з'являється сонливість, атаксія, змінюється величина зіниць (&ldquo;гра зіниць&rdquo;), дизартрія. Надалі стійкий міоз, пригнічення рефлексів, м'язова гіпотонія, нерідко гіпотермія, може розвинутися коматозний стан.</p>
<p>Коли хворий виходить з коматозного стану, спостерігається психомоторне збудження з наступною депресією, астенією. Аспіраційно-обтураційні і центральні розлади дихання - найбільш часті ускладнення коматозних станів.</p>
<p>Порушення функції нирок пов'язане з розвитком гострої се. рцево-судинної недостатності, внаслідок чого знижується нирковий кровообіг, що призводить до олігурії. Найтяжчим симптомом отруєння є розлади дихання, обумовлені ушкодженням мозкового стовбура і легень.</p>
<p>Лікування</p>
<p>Починається з промивання шлунку. Призначають проносні середники, проводять інтубацію трахеї, дренаж верхніх дихальних шляхів, високі сифонні клізми, форсований діурез (реополіглюкін, гемодез, маніт). Для зменшення метаболічного ацидозу внутрішньовенно крапельно вводять 4 % розчин бікарбонату натрію. У тяжких випадках проводиться гемодіаліз. Рекомендується довенне введення 10 мл 0,5 % розчину бeмerpиду, який є антагоністом снодійних препаратів, зменшує токсичність барбітуратів і стимулює функцію центральної нервової системи.</p>
			</div>
			<div class="focus">
				<p>Отруєння метиловим спиртом</p>
<p>Метиловий спирт (метанол) використовується в промисловості досить широко (виробництво фотоплівки, емульсій та ін.) Отруєння метиловим спиртом, як правило, носить побутовий характер і виникає при помилковому вживанні його в середини замість етилового. Токсична дія метилового спирту на організм людини обумовлена продуктами його окислення &ndash; формальдегідом, який вибірково пошкоджує клітини сітчастої оболонки ока і навіть незначні його дози (5-10 мл ) можуть бути причиною сліпоти.</p>
<p>Клініка</p>
<p>&nbsp;Симптоми отруєння з'являються через декілька годин після вживання метилового спирту. В зв'язку з тим, що основні патологічні зміни розвиваються в гіпоталамусі, клінічна картина отруєння характеризується вираженими вегетативними розладами (гіпергідроз, тахікардія, зниження артеріального тиску, ціаноз губ, блідість обличчя).</p>
<p>Для отруєння середньої тяжкості характерними є: різкий Головний біль, запаморочення, блювання, біль в кінцівках, жовтушність склер, підвищення температури тіла, лейкоцитоз в крові.</p>
<p>У випадках тяжкої інтоксикації знижується гострота зору, різкий біль в животі, психомоторне збудження з судомами, зіниці розширюються і не реагують на світло. Першими клінічними симптомами ураження зорових нервів є поява пелени і яскравих плям перед очима, зниження гостроти зору аж до амаврозу.</p>
<p>Лікування</p>
<p>&nbsp;Перша допомога при гострому отруєнні метиловим спиртом полягає в інтенсивному промиванні шлунка 2 % розчином натрію гідрокарбонату, інтенсивному питті 3% розчину натрію гідрокарбонату (4-5 склянок на день) для боротьби з ацидозом, кровопускання (250-300 мл) з наступним переливанням крові. Внутрішньовенно вводять 400-800 мл 5 % розчину глюкози, 400-800 мл ізотонічного розчину натрію хлориду, вітаміни групи В, аскорбінову кислоту, преднізолон. Показано використання гемодіалізу.</p>
<p>Антидотом є етиловий спирт, який використовують всередину по 50 мл 30 % розчин через 2 години або внутрішньовенно (1 мл на 1 кг маси тіла на добу).</p>
			</div>
			<div class="focus">
				<p>Отруєння пахікарпіном</p>
<p>Пахікарпін &mdash; гангліоблокатор, що використовується в гінекологічній практиці у великих дозах для переривання вагітності.</p>
<p>Клініка</p>
<p>&nbsp;При отруєнні ним з'являється запаморочення, нудота, блювання, шум у вухах, серцебиття, мідріаз, гіпотонія і фібриляція м'язів, порушується дихання. Тяжкі форми отруєння призводять до колапсу і паралічу дихання.</p>
<p>Лікування</p>
<p>Починають з промивання шлунку. Використовують проносні, очисні клізми, форсований діурез, гемодіаліз.</p>
<p>Антидотом пахікарліну є прозерин, який вводиться підшкірно по 1 мл 0,05 % розчину до 20 разів на добу. У тяжких випадках проводять реанімаційні заходи.</p>
			</div>
			<div class="focus">
				<p>Отруєння нейролептиками</p>
<p>До нейролептиків відносяться аміназин, пропазин, стелазин, . галоперидол, триседил, Найчастіше спостерігається отруєння аміназином, смертельні дози якого 15-150 мг/кг.</p>
<p>Клініка</p>
<p>&nbsp;При отруєнні нейролептиками виникає загальна слабість, сонливість, запаморочення, нудота, сухість в роті, гіпотонія, тахікардія. В неврологічному статусі виявляється атаксія, тремор, деколи судоми. Довготривале вживання аміназину, пропазину часто є причиною гіпокінезії, екстрапірамідної ригідності (синдром паркінсонізму).</p>
<p>Лікування</p>
<p>Таке саме, як при отруєнні барбітуратами. При наявності ураження екстрапірамідної системи призначають протипаркінсонічні препарати.</p>
			</div>
			<div class="focus">
				<p>Бутулізм</p>
<p>Бутулізм &mdash; найбільш тяжка форма аліментарних токсикоінфекцій. Бутулізм спостерігається при вживанні продуктів харчування, приготовлених без дотримання відповідних технологічних режимів.</p>
<p>Клініка</p>
<p>Хвороба починається гостро після короткого інкубаційного періоду (6-30 годин) і супроводжується нездужанням, м'язовою слабістю, сухістю в роті, нудотою, блюванням. Далі виникає двоїння в очах, птоз, розширюються зіниці, параліч акомодації, порушується ковтання, мова, голос. При тяжких формах отруєння може наступити смерть від ураження дихального центру.</p>
<p>Лікування</p>
<p>&nbsp;В перші години після отруєння промивають шлунок 3-5 % розчином гідрокарбонату натрію, 0,05 % розчином калію перманганату, 0,2 % розчином тіаніну. Внутрішньовенно вводять 5 % розчин глюкози і фізрозчин (по 500 мл). призначають дихальні аналептики та серцеві засоби. При тяжкій формі бутулізму призначають сироватку типу А.В.Ев зв'язку з різкими антигенними властивостями збудника бутулізму.</p>
			</div>
		<a href="../neur.html" class="to_home">На главную</a>
		</div>
	</body>
	</html>