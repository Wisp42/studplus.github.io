	<!DOCTYPE html>
	<html>
	<head>
		<meta charset="UTF-8">
		<title>Stud+</title>
		<link rel="stylesheet" href="../style.css">
	</head>
	<body>
		<header class="header main_header">Stud+</header>
		<div class="container">
			<p>Перинатальна патологія нервової системи</p>
<p>Ураження нервової системи у немовлят може статися в передпологовому періоді, під час пологів або в перші дні після народження і обумовлене воно хворобами матері, плода, пологовою травмою.</p>
<p>Гіпоксія плода і немовляти</p>
<p>Причинами гіпоксії можуть бути гестози, інтоксикації та інфекції, несумісність крові матері й плода за резус-фактором чи групами крові, обвиття пуповиною шиї немовляти та ін.</p>
<p>За ступенем тяжкості гіпоксія може бути легкою (декілька годин прискорене дихання, ціаноз шкіри та слизових), середньою (попередні прояви гіпоксії триваліші, серцеві тони приглушені, дифузна м'язова гіпо- або гіпертонія, загальне пригнічення) і тяжкок (м'язова гіпотонія, діяльність серця аритмічна, відсутні смоктальний та ковтальний рефлекси, судоми).</p>
<p>Лікування зводиться до реанімаційних заходів та симптоматичних засобів,</p>
<p>Пологова черепномозкова травма</p>
<p>Вона обумовлена аку. шерською патологією, накладанням вакуум-екстрактора, поворотом плода на ніжку. Часто черепномозкова травма супроводжується крововиливами: субарахноїдальним (менінгіальний синдром). субдуральним (ознаки стискання стовбура мозку), вентрикулярним (кома, розлади дихання, судоми, підвищення температури).</p>
<p>При субдуральній гематомі лікування оперативне. Діти з черепномозковою травмою повинні лікуватись у палатах, обладнаних апаратами штучного дихання, інфузійними системами. Консервативна терапія передбачає кровозупинні, судинно-скріплювальні, дегідратуючі і розсмоктувальні засоби, а потім відновне лікування (біостимулятори, ноотропи).</p>
<p>Хребетномозкова травма</p>
<p>&nbsp;Пошкодження шийного відділу хребта та шийного потовщення спинного мозку, частіше у великого плода, виникає при сідничному і ніжному приляганні, утрудненому виведенні плечей і голівки плода, при закиданні ручок.</p>
<p>Клініка проявляється периферійним парезом (паралічем) всіх м'язів руки або пов'язаних з рухами в плечовому й ліктьовому суглобах чи кисті і пальцях. В наступні роки поряд з атрофіями м'язів можуть виникати контрактури й відставання в рості кісток руки.</p>
<p>Лікування. Призначають кавінтон, трентал, дегідратуючі, церебролізин, ноотроrtіл, біостимулятори, АТФ, антихолінестеразні, вітаміни В-комплексу. Проводять електростимуляцію м'язів, масаж, ЛФК.</p>
<p>Дитячий церебральний параліч (ДЦП)</p>
<p>&nbsp;Це збірна група хвороб головного мозку перинатального періоду, різних за причинами виникнення й механізмами розвитку, об'єднуючою ланкою яких є рухові розлади.</p>
<p>Клініка, залежно від особливостей останніх розрізняють такі клінічні форми ДЦП: спастично-диплегічну, спастично-геміплегічну, подвійну гемоплегічну, гіперкінетичну й атонічно-астатичну (мозочкову). Крім рухових розладів можуть бути судоми, відставання дитини в мовному й психічному розвитку.</p>
<p>Лікування комплексне: &mdash; медикаментозне (церебролізин, аміналон, енцефабол, вітаміни В-комплексу, сирдалуд, баклофен, наком, малі транквілізатори);</p>
<p>фізіотерапевтичне; &mdash; санаторно-курортне; масаж, ЛФК, комплекс фізичних вправ, спрямованих на відновлення рухів та правильних поз.</p>
		<a href="../neur.html" class="to_home">На главную</a>
		</div>
	</body>
	</html>