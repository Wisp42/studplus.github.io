	<!DOCTYPE html>
	<html>
	<head>
		<meta charset="UTF-8">
		<title>Stud+</title>
		<link rel="stylesheet" href="../style.css">
	</head>
	<body>
		<header class="header main_header">Stud+</header>
		<div class="container">
			<div class="focus">
				<p>Сирингомієлія &mdash; це хронічне повільнопрогресуюче захворювання для якого характерне утворення порожнин у спинному та довгастому мозку та чутливі, трофічні й рухові розлади. Зустрічається з частотою від 3,3 до 17 на 100 000 населення, частіше хворіють чоловіки і люди фізичної праці.</p>
			</div>
			<div class="focus">
				<p>Патогенез</p>
<p>У процесі ембріогенезу при утворенні медулярної трубки неправильно формується її шов (дизрафія), що відбивається на розвитку організму, проявляючись дизрафічним статусом (кіфосколіоз, плоскостопість, косолапiсть, деформація груднини, готичне піднебіння, асиметричні (зайві) соски). З причин, не зовсім з'ясованих (травми, інтоксикації, спадкова схильність) настає розростання глії й утворення на її місці порожнин у сірій речовині спинного мозку або в стовбурі головного мозку (сирингобульбія). Гліоматоз частіше локалізується на шийно-грудному, рідше &ndash; попереково-крижовому рівні.</p>
			</div>
			<div class="focus">
				<p>Клініка</p>
<p>Є сегментарні (ранні) й провідникові (пізні) синдроми сирингомієлії.</p>
<p>Сегментарні синдроми обумовлені ураженням:</p>
<ol>
<li>задніх рогів і передньої сірої спайки (біль, випадання больової і температурної чутливості на ділянках &ldquo;куртки&rdquo;, &ldquo;півкуртки&rdquo; (рідше &mdash; &ldquo;трусів&rdquo;), там само сліди від опіків)</li>
<li>передніх рогів (периферійні парези і фасцикуляції);</li>
<li>бокових рогів (вегетативно-судинні й трофічні розлади: тріщини шкіри, рани, які довго не заживають й фурункули, остеопороз, хейромегалія, бурсити, розпад суглобоутворювальних кісток, синдром Бернара-Горнера, акроціаноз, гіпергідроз або сухість шкіри кінцівок).</li>
</ol>
			</div>
			<div class="focus">
				<p>Провідникові синдроми сирингомієлії обумовлені ураженням:</p>
<ol>
<li>пірамідних і спіноталамічних шляхів (центральний парез ніг, провідникові випадання больової і температурної чутливості нижче сегментарних її розладів, тазові розлади за центральним типом)</li>
<li>задніх стовпів (випадіння глибокої чутливості, як правило, на пальцях кисті).</li>
</ol>
			</div>
			<div class="focus">
				<p>При сирингобульбії виникає бульбарний синдром (розлади ковтання, хриплий голос, випадіння глоткового рефлексу, фасцикуляції й атрофії язика, дизартрія), випадає поверхнева чутливість на обличчі.</p>
<p>Захворювання розпочинається у молодому віці і повільно (десятиліттями) прогресує, працездатність довго зберігається. Загрозу для життя становлять розвиток бульбарного синдрому, пролежні, пневмонії, сепсис.</p>
			</div>
			<div class="focus">
				<p>Лікування</p>
<p>Рентгенотерапія на стадії гліоматозу (підтвердження КТ, МРТ) або радіоактивний йод (фосфор), які у післячорнобильську добу потребують обережного підходу. Медикаментозне й фізіотерапевтичне лікування:</p>
<p>йонофорез з йодидом кадію на уражені сегменти спинного мозку, прозерин, вітаміни B-комплексу, АТФ, апілак, анальгетики.</p>
<p>В останні роки застосовують хірургічні методи лікування.</p>
			</div>
		<a href="../neur.html" class="to_home">На главную</a>
		</div>
	</body>
	</html>