	<!DOCTYPE html>
	<html>
	<head>
		<meta charset="UTF-8">
		<title>Stud+</title>
		<link rel="stylesheet" href="../style.css">
	</head>
	<body>
		<header class="header main_header">Stud+</header>
		<div class="container">
			<p>Арахноїдит</p>
			<div class="focus">
				<p>Етіологія, патогенез</p>
			<p>Церебральний арахноїдит &ndash; серозне запалення м'яких мозкових оболонок з переважним ураженням павутинної оболонки мозку. Арахноїдит зустрічається при багатьох органічних захворюваннях центральної нервової системи, травмах головного мозку, запаленнях придаткових пазух носа, запальних захворюваннях вуха, а також при загальних інфекціях (грип, ревматизм).</p>
			<p>Арахноїдит рідко буває дифузним, частіше процес обмежується певною ділянкою мозку. Зокрема розрізняють:</p>
			<ol>
			<li>Конвекситальний -- арахноїдит випуклої поверхні півкуль мозку;</li>
			<li>Оптико-хіазмальний &mdash; над перехрестям зорових нервів;</li>
			<li>Пелункулярний &mdash; між ніжками мозку;</li>
			<li>Мосто-мозочкового кута;</li>
			<li>Великої цистерни.</li>
			</ol>
			</div>
			<div class="focus">
				<p>Залежно від характеру патологічного процесу він може бути:</p>
			<ol>
			<li>Злуковий;</li>
			<li>Кистозний;</li>
			<li>Змішаний.</li>
			</ol>
			<p>При патоморфологічному дослідженні виявляється потовщення та помутніння павутинної оболонки, спайки між павутинною й м'якою оболонками та між речовиною мозку.</p>
			</div>
			<div class="focus">
				<p>Клініка</p>
			<p>У клініці арахноїдиту незалежно від локалізації процесу виділяють місцеві прояви та загальномозкові явища, пов'язані з дисциркуляцією спинномозкової рідини та підвищенНям внутрішньочерепного тиску. Основним клінічним симптомом захворювання є наростаючий головний біль, стійкий, іноді чітко локалізований. У поєднанні з блюванням на висоті болю та застійними дисками зорових нервів він свідчить про підвищення внутрішньочерепного тиску (гіпертензивний синдром).</p>
			<p>Вогнищеві прояви арахноїдиту залежать від локалізації патологічного процесу: ураження черепних нервів (арахноїдит основи мозку), судомні джексонівські напади (подразнення конвексу мозку), ендокринні гіпофізарні порушення, неврит та атрофія зорових нервів з випаданням полів зору, порушення статики і координації рухів та ін. Перебіг арахноїдиту може бути гострим, підгострим з переходом у хронічний, з періодами покращення та рецидивів. Прогноз захворювання в більшості випадків сприятливий.</p>
			<p>У спинномозковій рідині при арахноїдиті спостерігаються незначні запальні зміни, іноді білково-клітинна дисоціація, ліквор витікає під високим тиском.</p>
			</div>
			<div class="focus">
				<p>Лікування</p>
			<p>Лікування арахноїдиту в тих випадках, коли хвороба виникає внаслідок хронічного запалення придаткових пазух носа, тонзиліту, гнійного отиту, у першу чергу, повинно бути спрямованим на усунення причини захворювання. 11ри наявності гнійних вогнищ вдаються до хірургічного лікування.</p>
			<p>Комплекс медикаментозної терапії складається із тих самих засобів, які призначають при серозному менінгіті. Особливої уваги потребує зняття явиш гіпертензивного синдрому, чого досягають призначенням дегідратуючих засобів (фуросемід, діакарб, гліцерин, глюкокортикоїди). Показані також курси розсмоктувальної терапії, протисудомні. У випадку безуспішності консервативного лікування і наростання явищ внутрішньочерепної гіпертензії вдаються до хірургічного втручання, яке полягає у видаленні або випорожненні кист та роз'єднанні злук.</p>
			</div>
		<a href="../neur.html" class="to_home">На главную</a>
		</div>
	</body>
	</html>