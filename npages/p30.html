	<!DOCTYPE html>
	<html>
	<head>
		<meta charset="UTF-8">
		<title>Stud+</title>
		<link rel="stylesheet" href="../style.css">
	</head>
	<body>
		<header class="header main_header">Stud+</header>
		<div class="container">
			<div class="focus">
				<p>Геморагічний інсульт</p>
<p>Залежно від локалізації щодо речовини і оболонок головного мозку розрізняють: паренхіматозний, субарахноїдальний, субдуральний та епідуральний крововиливи, а також поєднані форми: субарахноїдально-паренхіматозні або паренхіматозносубарахноїдальні, паренхіматозно-шлуночкові та ін.</p>
			</div>
			<div class="focus">
				<p>Етіологія</p>
<p>&nbsp;Крововилив у речовину головного мозку найчастіше розвивається при гіпертонічній хворобі, симптоматичній артеріальній гіпертензії, зумовленій захворюванням нирок, аденомою гіпофіза, а також при системних судинних процесах алергічної та інфекційно-алергічної природи, які супроводжуються підвищенням артеріального тиску (вузликовий періартеріїт, червоний вовчак). Крововилив у мозок може виникнути при вродженій ангіомі, артеріовенозній мальформації, внаслідок розриву аневризми, значно рідше &mdash; при захворюваннях крові (хвороба Верльгофа, лейкози, поліцитемія), церебральному атеросклерозі.</p>
			</div>
			<div class="focus">
				<p>Патогенез</p>
<p>&nbsp;В патогенезі геморагічного інсульту найбільше значення має артеріальна гіпертензія. Тяжкий перебіг гіпертонічної хвороби з кризами є основною причиною анатомічних змін внутрішньомозкових судин, а також судин серця і нирок.</p>
<p>Вважають, що основним механізмом розвитку геморагічного інсульту є розрив судини (85 % випадків), крововилив шляхом просякнення крові через судинну стінку зустрічається в 15 % випадків.</p>
<p>При масивних крововиливах розвивається набряк мозку, внаслідок якого виникає дислокація мозкового стовбура з розвитком вторинних крововиливів у ньому. Безпосередньою причиною смерті хворих можуть бути прорив крові у шлуночкову систему з блокадою ліквороносних шляхів, та осередки крововиливу у стовбурову частину мозку, які руйнують життєво важливі центри.</p>
			</div>
			<div class="focus">
				<p>Клініка і діагностика</p>
<p>Крововилив у речовину головного мозку починається, як правило, раптово, найчастіше вдень, у період активної діяльності хворого, після емоційного або фізичного перевантаження, рідше у спокої під час сну. Іноді інсульту передують &ldquo;припливи&rdquo; до обличчя, головний біль, запаморочення, миготіння в очах, пітливість. В день інсульту іноді виникають ознаки, характерні для кризу (короткотривалі парези, мовні розлади, чутливі і вегетативні порушення)</p>
<p>У клініці крововиливу виділяють з періоди: &mdash; гострий; &mdash; відновний; - резидуальний (залишкових явищ).</p>
<p>Гострий період характеризується розвитком загальном03кових і вогнищевих симптомів. Виникають різкий головний біль, блювання, часто багаторазове, іноді з домішками крові, порушується свідомість (від легкого оглушення до глибокої коми).</p>
<p>Кома &mdash; це глибока втрата свідомості, яка супроводжується відсутністю реакцій хворого на всі подразники та розладами життєво важливих функцій.</p>
<p>У хворого, що перебуває в стані коми, очі закриті, рот напіввідкритий, обличчя гіперемійоване, губи синюшні, спостерігається пульсація судин на шиї, пульс напружений, прискорений або сповільнений, артеріальний тиск підвищений до 200-300/ 100-180 мм рт. ст., дихання стає хриплим, типу Чейн-Стокса з утрудненим вдихом і видихом. Відзначається сильне потовиділення, гіпертермія, особливо виражена при попаданні крові в шлуночки мозку.</p>
<p>Зіниці часто бувають змінені за розміром (іноді спостерігається розширення зіниці на боці вогнища), не реагують на світ10. Можуть бути &ldquo;плаваючі&rdquo; або маятникоподібні рухи очних яблук, розбіжна косоокість. Очі, а часом і голова, повернуті у бік ураження (парез погляду). Кут рота опущений, при диханні щока &ldquo;парусить&rdquo; (симптом &ldquo;паруса&rdquo;).</p>
<p>На боці, протилежному вогнищу, тонус кінцівок нижчий, ступня повернута назовні, викликається симптом Бабінського, хоч досить часто він буває двобічний, глибокі та шкірні рефлекси не викликаються. У цьому стані спостерігається мимовільне сечовипускання, але можлива також затримка сечі і калу.</p>
<p>Через кілька годин або на другу добу після крововиливу внаслідок набряку мозку та його оболонок з'являються менінгеальні симптоми: ригідність м'язів потилиці, симптоми Керніга, Брудзинського, більш помітно виражені на боці вогница. Можливі епінапади.</p>
<p>При крововиливі в праву півкулю мозку можуть спостерігатися насильні рухи непаралізованих кінцівок (паракінези), або синдром автоматизованої жестикуляції.</p>
<p>На 2-3 доби у хворого може розвинутися пневмонія або набряк легень, а також пролежні в ділянці сідниць, крижів та п'яток.</p>
<p>Досить частим ускладненням крововиливу в речовину мозку є прорив крові в шлуночки, що супроводжується різким погіршенням стану хворого, гіпертермією, порушенням дихання, поглибленням інших вегетативних розладів, розвитком горметонічного синдрому. Останній проявляється зміною м'язового тонусу кінцівок, коли вони із стану гіпертонії з різким розгинанням переходять у гіпотонічний стан.</p>
<p>Стан хворих з крововиливом у мозок дуже тяжкий, більшість із них без хірургічного лікування помирає. Смертність досягає 75-95 %. При сприятливому перебігу захворювання хворі поступово виходять із коматозного стану: відновлюється свідомість, з'являються корнеальні та сухожилкові рефлекси. Хворий починає ковтати. Загальномозкові ҫимптоми поступово регресу: ють і на перший план виступають вогнищеві, які залежать від локалізації уражень нервової системи.</p>
<p>У хворих відзначається гемірлеrія, гемiанестезія, гемјанопсія. При ураженні лівої півкулі порушується мова, письмо, читання, а при крововиливі в праву півкулю з'являються апраксія, агнозія. Поступово через 2-3 тижні починається відновлення рухів, чутливості, мови і психічної діяльності, яке триває до 6-12 місяців.</p>
			</div>
			<div class="focus">
				<p>Дані лабораторних і інструментальних методів дослідження. У крові виявляють лейкоцитоз і відносну лімфопенію. Підвищується вміст глюкози у крові до 7-10 ммоль/л.</p>
<p>Спинномозкова рідина під час люмбальної пункції витікає під підвищеним тиском, у ній виявляють еритроцити.</p>
<p>На очному дні &mdash; крововиливи в сітківку, картина гіпертонічної нейроретинопатії, симптом Салюса ІІ-ІІІ. ПІри ехоенцефалоскопії у випадках півкульного інсульту спостерігається зміщення серединного відбиття на 6-7 мм у бік, протилежний геморагічному вогнищу. Електроенцефалограма характеризується грубими дифузними змінами біопотенціалів мозку, появою сіатологічних тета- й дельта-хвиль. Ангіографія дає можливість верифікувати аневризми мозкових судин, зміщення інтрацеребральних судин, визначити так звані безсудинні зони. Комп'ютерна томографія і ЯМРТ виявляють підвищення щільності паренхіми мозку.</p>
<p>Диференційоване лікування геморагічного інсульту спрямовують на:</p>
<ol>
<li>зниження АТ, якщо він значно підвищений;</li>
<li>ліквідацію набряку мозку і зниження внутрішньочерепного тиску;</li>
<li>підвищення коагулюючих властивостей крові і зменшення проникності судинної стінки;</li>
<li>нормалізацію вітальних і вегетативних функцій та попередження ускладнень.</li>
</ol>
<p>Перші два пункти висвітлені вище (див. недиференційоване лікування).</p>
<p>Для підвищення коагуляційних властивостей крові застосовують хлорид або глюконат кальцію, вiкасол, аскорбінову кислоту.</p>
			</div>
			<div class="focus">
				<p>Для зниження фібринолітичної активності крові використовують антифібринолітичні засоби: епсилон - амінокапронову кислоту (EAKK), трaнeкcамову кислоту (ТЕК) і гемофобін. EAKK Вводять по 100 мл 5 % розчину 1-2 рази на добу крапельно протягом 5-7 днів. Надалі препарат призначають всередину по 3 гкожні 3-4 години. Загальна тривалість лікування до 3 тижнів.</p>
<p>До препаратів, які виявляють гемостатичну дію, знижують проникність судинної стінки, покращують мікроциркуляцію, нормалізують адгезію і агрегацію тромбоцитів відноситься етамзилат (дицiнон). Для укріплення судинної стінки використовують також аскорутин, рутамін.</p>
			</div>
			<div class="focus">
				<p>Для попередження і лікування спазму мозкових судин, зумовленого субарахноїдальним крововиливом, призначають блокатори кальцієвих каналів: німодипін (німотоп), ніфедипін, нiкардилін, адалат. Найбільш ефективним є німотоп (розчинна форма німодигіну).</p>
<p>Одночасно проводять протинабрякову терапію, використовують препарати для нормалізації вегетативних порушень, антигіпоксичні і ноотропні та інші препарати, які застосовуються при наданні невідкладної допомоги хворим з інсультом.</p>
<p>Крім того, при інтенсивному головному болю внутрішньовенно вводять баралгін дозою 5 мл або суміш анальгіну 4 мл 50 % розчину з димедролом 1-2 мл 1% розчину, при неефективності &mdash; промедол чи морфілонг.</p>
			</div>
			<div class="focus">
				<p>При нестримному блюванні внутрішньом'язово вводять галоперидол дозою 1-2 мл 0,5 % розчину або дроперидол 1-2 мл 0,25 % розчину.</p>
<p>При судомах або психомоторному збудженні призначають внутрішньовенно сибазон, оксибутират натрію.</p>
			</div>
			<div class="focus">
				<p>Хірургічне лікування крововиливів проводиться при наявності латеральних і лобарних гематом, хворим з блоком лікворних шляхів та масивними крововиливами в мозочок. В даний час у нейрохірургічних центрах проводять стереотаксичні операції при крововиливах у варолієвий міст, півкульних і внутрішньошлуночкових гематомах з місцевим введенням урокінази для фібринолізу залишків згустків крові.</p>
<p>При субарахноїдальних крововиливах із аневризм показане раннє хірургічне лікування (балонування). Оптимальні строки операції перші 48 годин або другий тиждень.</p>
<p>У ранньому відновному періоді призначають масаж, ЛФК паралізованих кінцівок, при мовних порушеннях &mdash; заняття з логопедом.</p>
			</div>
		<a href="../neur.html" class="to_home">На главную</a>
		</div>
	</body>
	</html>