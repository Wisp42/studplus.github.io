	<!DOCTYPE html>
	<html>
	<head>
		<meta charset="UTF-8">
		<title>Stud+</title>
		<link rel="stylesheet" href="../style.css">
	</head>
	<body>
		<header class="header main_header">Stud+</header>
		<div class="container">
			<div class="focus">
				<p>Туберкульозний менінгіт</p>
<p>Етіологія. Патогенез</p>
<p>&nbsp;Збудник &mdash; мікобактерія туберкульозу. Захворювання носить вторинний характер &mdash; збудник туберкульозу проникає у субарахноїдальний простір з первинного вогнища (легень, бронхів, внутрішніх статевих органів, кісток, нирок та інших органів) і уражає основу мозку, епендіму іll та ІV шлуночків, хоріоїдальні сплетення. Найчастіше туберкульозний менінгіт є проявом гематогенно-дисемінованого туберкульозу.</p>
<p>Клініка</p>
<p>&nbsp;Захворювання розвивається поступово: з'являється головний біль, запаморочення, нудота, лихоманка (субфебрильна, рідше висока температура). Характерний так званий період передвісників, який триває близько 2 тижнів. Хворий виснажується, блідне, втрачає апетит, стає млявим, пригніченим, сонливим, адинамічним, подразливим, плаксивим, часто без причини засинає вдень.</p>
<p>Наступна стадія - поява ознак менінгіту: нудоти, головного болю, ригідності м'язів потилиці, симптомів Керніга, Брудзінського. У виражених випадках типовою є поза хворого: голова закинута назад (оniстотонус), живіт втягнутий, ноги дещо зігнуті у кульшових та колінних суглобах. Прояви менінгіту поступово наростають, окрім того можуть виникати косоокість, паралічі мімічної мускулатури, птоз. Може спостерігатись застигання або маскоподібне обличчя зі спрямованим вдалечінь поглядом. Подальший розвиток хвороби спричиняє порушення свідомості, напади клонічних судом, тазові та вегетативні порушення.</p>
<p>Лікування</p>
<p>Хворого госпіталізують у спеціалізований стаціонар, в подальшому лікування продовжують в санаторних та амбулаторних умовах загальною тривалістю не менше 12-20 місяців. Важливим принципом терапії є своєчасне (не пізніше 10 дня від появи перших ознак хвороби) призначення специфічної комбінованої терапії з трьох найбільш ефективних туберкулостатичних препаратів -- ізоніазиду, рифампіцину та піраҙинаміду. Застосування також стрептоміцин внутрішньом'язово не бiльше 3 місяців, преднізолон, сечогінні, розсмоктувальні, дезінтоксикаційні засоби, ноотропи та ін.</p>
<p>Для зменшення токсичної дії хіміопрепаратів призначають вітаміни групи В, АТФ. Важливе значення надається повноцінному білковому харчуванню хворих на туберкульозний менінгіт, Введенню з їжею великої кількості вітамінів, незамінних амінокислот, прийому препаратів кальцію, перебуванню на свіжому повітрі. Виписують із стаціонару за умови задовільного загального стану хворого, повного регресу клінічних проявів хвороби та санації спинномозкової рідини.</p>
			</div>
			<div class="focus">
				<p>Сифілітичний менінгіт</p>
<p>Етіологія. Патогенез</p>
<p>&nbsp;Бліда трилонема, проникаючи через гематоенцефалічний бар'єр, викликає запальні зміни в оболонках та судинах головного й спинного мозку. Гострий сифілітичний менінгіт спостерігається у 1-2 % хворих із вторинною стадією сифілісу. Він може виникнути в перші дні після зараження, але частіше виникає через декілька років (3-5).</p>
<p>Клініка</p>
<p>Стерта форма перебігає без виражених клінічних симптомів і клінічно верифікується на підставі змін слинномозкової рідини (підвищення лікворного тиску, збільшення кількості білка та клітин з переважанням лімфоцитів (до 100 клітин в 1 мм3), позитивній реакції Вассермана.</p>
<p>У тих випадках, коли у хворого клінічні симптоми захворювання розвиваються гостро, спостерігається підвищення температури тіла до 38 &deg;С та легкий менінгеальний синдром: головний біль, блювання, запаморочення, шум у вухах, невралгічні больові відчуття в кінцівках, ригідність м'язів потилиці, симптом Керніга, порушення функції черепних нервів (птоз, диплопія). Поряд з цим виникають і загальні симптоми, такі, як дратівливість, слабість, млявість, безсоння, галюцинації та марення. Ранній специфічний менінгіт у вторинній стадії сифілісу відрізняється від усіх інших менінгітів повільним початком та поступовим розвитком клінічної картини. Характерні позитивні реакція Вассермана та РIБТ.</p>
<p>Значно частіше зустрічається хронічний сифілітичний менінгіт третинного періоду сифілісу, так званий гумозний базальний менінгіт. Гумощңі вогнища та сифілітичні ендартеріїти локалізуються у різних відділах головного та спинного мозку і спричиняють клінічну картину ураження нервової системи.</p>
<p>Основним та постійним симптомом базального менінгіту є головний біль, який нападоподібно посилюється або часто загострюється саме вночі. Нерідко він поєднується з блюванням та ураженням черепних нервів з відповідними симптомами (анізокорія, млява реакція зіниць на світло, птоз з одного або з обох боків, косоокість, офтальмоплегія та ін.). Спостерігається симптом Аргайла-Робертсона: відсутність реакції зіниць на світло при збереженні їх реакції на конвергенцію та акомодацію. Менінгеальні симптоми виражені нечітко. Якщо гума локалізується близько до зорових нервів, спостерігається їх неврит з наступною атрофією, що призводить до зниження гостроти зору аж до повної сліпоти. Можуть також спостерігатись судомні налади, зниження інтелекту, парези та розлади мови.</p>
<p>Лікування</p>
<p>Лікування хворих на сифілітичний менінгіт має специфічний характер. Необхідна госпіталізація хворих у неврологічний чи психіатричний стаціонар. Лікування здійснюється спільно з венерологом за типовими схемами. Комплекс терапії включає застосування сполук йоду, бійохінолу, великих доз пеніциліну (у випадку алергічної реакції &mdash; тетрацикліну, доксацикліну, цефтриаксону), пірогеналу, калію йодиду, а також засобів неспецифічної терапії: вітамінів, препаратів фосфору й заліза, тонізуючих, та інших лікарських середників, що використовуються при менінгітах. Тривалість медикаментозної терапії визначається санацією ліквору, результатами серологічних тестів.</p>
<p>Перебіг захворювання сприятливий при умові адекватної специфічної терапії.</p>
<p>Щодо профілактики в широкому плані &mdash; це попередження поширення венеричних захворювань, зокрема сифілісу. Своєчасна діагностика та достатня специфічна терапія пеніциліном, адекватна синдромологічна терапія з урахуванням форми захворювання та серологічний контроль.</p>
			</div>
		<a href="../neur.html" class="to_home">На главную</a>
		</div>
	</body>
	</html>