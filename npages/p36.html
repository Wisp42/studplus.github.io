	<!DOCTYPE html>
	<html>
	<head>
		<meta charset="UTF-8">
		<title>Stud+</title>
		<link rel="stylesheet" href="../style.css">
	</head>
	<body>
		<header class="header main_header">Stud+</header>
		<div class="container">
			<p>Розрізняють наступні клінічні форми ЧМТ: струс (commocio cerebri), забій (contusio cerebri) та здавлення головного мозку (compressio cerebri), що обумовлено переломами кісток склепіння або основи черепа і травматичними внутрішньочерепними крововиливами.</p>
<p><strong><strong>Струс головного мозку </strong></strong>є найлегшою формою його травматичного ураження. Патоморфологічно струс мозку характеризується порушенням мікроциркуляції в судинах мозку і секреції слинно &mdash; мозкової рідини, підвищенням проникності гематоенцефалічного бар'єру.</p>
<p>Основним клінічним симптомом струсу головного мозку є втрата свідомості не довше ніж на 15 хв. Після відновлення свідомості нерідко виникає ретроградна амнезія &mdash; втрата пам'яті на події, які безпосередньо передували травмі; рідше &mdash; порушення пам'яті на події, які відбувалися безпосередньо після травми (антероградна амнезія) з несправжніми спогадами, конфабуляціями (Корсаковський синдром розладу свідомості).</p>
<p>Серед суб'єктивних симптомів гострого періоду характерні головний біль, нудота, блювання (одноразове або багаторазове), запаморочення.</p>
<p>Об'єктивно: свідомість збережена, нерідко відмічається помірна артеріальна гіпертензія, лабільність тонусу судин обличчя (почервоніння або побiлiння), лабільність пульсу.</p>
<p>В неврологічному статусі: слабкість конвергенції, легкий ністагм, біль при рухах очними яблуками, зниження корнеальних рефлексів, поява субкортикальних рефлексів, легкий оболонковий синдром. У переважної більшості хворих локальних неврологічних симптомів не відмічається,</p>
<p>Інструментальні методи дослідження (ехоенцефалоскопія, краніографія, комп'ютерна томографія, ЯМР-томографія) змін не виявляють. Стан хворих швидко (протягом першої доби) покращується, а згодом нормалізується. Після струсу головного мозку іноді може бути тривалий головний біль внаслідок перенесеної судинної чи лікворної гіпертензії.</p>
<p><strong><strong>Забій</strong></strong>, або контузія, головного мозку, на відміну від струсу головного мозку, при якому відзначаються лише загальномоҙкові симптоми, супроводжується вогнищевою симптоматикою. Пошкодження мозкової тканини може відбуватися як на місці удару в силу прогинання кістки, так і за типом протиудару, коли мозок ніби відкидається і вдаряється в протилежну стінку черепа.</p>
<p>При забої мозку на перший план виступає кіркова, часто досить груба симптоматика, характер якої залежить від локалізації осередку ураження. Поряд з кірковими порушеннями можуть бути симптоми, що вказують на ураження екстрапірамідної системи.</p>
<p>Розрізняють три ступені важкості забою головного мозку.</p>
<p>Забій легкого ступеня (І) характеризується втратою свідомості від декількох хвилин до години. Як правило, відмічається ретро-, кон- і антероградна амнезія, повторне блювання. Життєво важливі функції грубо не порушуються. Загальномозкові симптоми тривають 2-3 дні; осередкові симптоми: незначні парези або рефлекторна асиметрія, порушення координації, вестибулярні розлади, мовні порушення тощо. Можливі переломи кісток черепа, субарахноїдальний крововилив.</p>
<p>Забій головного мозку середнього ступеня (ІІ) &mdash; характеризується втратою свідомості від десятків хвилин до 4-6 годин. Виражена амнезія. Відмічається багаторазове блювання, можливі психотичні порушення, помірні минущі порушення життєво важливих функцій. Більш чіткі і стійкі загальномозкові і осередкові симптоми (геміпарез, афазія, атаксія). Можливі вторинні стовбурові симптоми. Вогнищева симптоматика, як правило, згладжується протягом декількох тижнів. Нерідко відмічаються переломи склепіння і основи черепа, субарахноїдальний крововилив, підвищений лікворний тиск.</p>
<p>Забій головного мозку важкого ступеня (ІІ) характеризується втратою свідомості після травми від декількох годин до декількох тижнів. Часто спостерігаються рухове збудження, стовбурові симптоми з порушенням життєво важливих функцій. Грубо виражені локальні симптоми: парези кінцівок, зміна м'язового тонусу, судомні напади. Неврологічна симптоматика регресує повільно і лише частково. Забій головного мозку важкого ступеня, як правило, супроводжується переломом кісток черепа і масивним субарахноїдальним крововиливом та характеризується високою летальністю,</p>
<p>Травматичний субарахноїдальний крововилив розвивається, як правило, без світлого проміжку. З'являється сильний головний біль, запаморочення, нудота, блювання, психомоторне збудження, швидко наростають менінгеальні симптоми. У важких випадках порушується свідомість (оглушення, сопор і навіть кома). Залежно від локалізації крововиливу, крім менінгеального синдрому, можуть бути парези черепних нервів, анізорефлексія та ін. Цереброспінальна рідина кров'яниста, містить велику кількість свіжих і вилужених еритроцитів.</p>
<p><strong><strong>Здавлення мозку </strong></strong>характеризується наростанням через різний проміжок часу після травми або безпосередньо після неї загальномозкових, вогнищевих і стовбурових симптомів. Залежно від фону (струс чи забій різного ступеня), на якому розвивається травматичне здавлення мозку, світлий проміжок буває тривалим, стертим або відсутнім. Причиною здавлення мозку є внутрішньочерепні гематоми (епідуральні, субдуральні, внутрішньомозкові), вдавлені переломи кісток черепа, субдуральні гігроми, пневмоцефалія, гідроцефалія.</p>
<ol>
<li>Епідуральна гематома - обмежене накопичення крові між твердою мозковою оболонкою і кісткою. Джерелом епідуральних гематом є гілки середньої оболонкової артерії, вени зовнішньої поверхні твердої мозкової оболонки. Рідше причиною є ушкодження венозних синусів і вен, які прямують до синусів.</li>
</ol>
<p>Симптоми компресії мозку при епідуральній гематомі з'являються через 3-36 годин після травми (в міру накопичення 100-250 мл крові). Після світлого проміжку внаслідок збільшення об'єму гематоми стан хворого починає погіршуватися. Наростають загальмованість і головний біль, нудота, блювання, брадикардія, підвищується артеріальний тиск. Одночасно з'являються і локальні симптоми, які відповідають локалізації гематоми. Найбільш постійний із них - прогресуюче і стійке розширення зіниці на боці ураження і центральний гемі- або монопарез на протилежному. Цей альтернуючий синдром (синдром Вебера) обумовлений здавлення ніжки мозку. Зміни на очному дні (застійні диски) і в цереброспінальній рідині (домішки крові) непостійні.</p>
<p>Лише у 1/5 хворих спостерігається класичний перебіг епідуральної гематоми з наявністю світлого проміжку.</p>
<p>Епідуральна гематома при KT-дослідженні характеризується двояковипуклою (рідне плоскоопуклою) зоною підвищеної щільності. Вона має обмежений характер і, як правило, локалізується в межах однієї-двох часток. При наявності декількох джерел кровотечі гематома набуває серпоподібної форми і розповсюджуеся на значному протязі.</p>
<ol start="2">
<li>Субдуральна гематома &mdash; обмежене накопичення крові або кров'янистої рідини в субдуральному просторі. Джерелом її є піальні вени, рідше &mdash; потиличні вени, які впадають в поперечний синус. Розташовується переважно на конвекситальній поверхні півкуль великого мозку, може бути і двобічною. Більшість гематом мають травматичну етіологію. Бувають спонтанні (ідіопатичні) субдуральні гематоми (при алкоголізмі, інфекціях, авітамінозах у похилих людей).</li>
</ol>
<p>Субдуральні гематоми поділяються на: &mdash; гострі (симптоми проявляються в перші три доби після травми);</p>
<p>підгострі (симптоми розвиваються протягом 4-14 діб після травми); &mdash; хронічні (розвиваються через декілька тижнів і навіть місяців після травми).</p>
<p>Клінічна картина при гострій і підгострій субдуральній гематомі така, як і при епідуральній, але компресія мозку наростає повільніше, світлий проміжок виражений менш чітко. Важливе діагностичне значення мають прогресуюча анізокорiя на боці гематоми і пірамідні симптоми на протилежному та менінгеальний синдром.</p>
<p>Клінічна картина хронічної субдуральної гематоми нагадує симптоматику доброякісних пухлин і проявляється наростаючим підвищенням внутрішньочерепного тиску, появою локальних симптомів, нерідко судомних нападів, порушенням психіки (завантаженість, оглушення).</p>
<p>На очному дні застійні диски зорових нервів спостерігаються рідше, ніж при пухлинах мозку. В цереброспінальній рідині -- помірний гіперальбуміноз, ксантохромія, нерідко домішки крові, підвищений лікворний тиск. При КТ субдуральна гематома характеризується серпіоподібною зоною зміненої щільності, але може мати плосковипуклу, двояковипуклу або неправильну форму. Часто субдуральні гематоми поширюються на всю півкулю або більшу її частину.</p>
<ol start="3">
<li>Внутрішньомозкові гематом &mdash; накопичення крові або ії згустків в тканині мозку &mdash; можуть виникати відразу після травми або формуватися через певний проміжок часу (відстрочені гематоми). Частіше вони локалізуються в зонах руйнування мозку (скроневій або лобній ділянках) і обумовлені ушкодженням внутрішньомозкових судин.</li>
</ol>
<p>Клініка. Через декілька годин після травми наростають загальномозкові (головний біль, оглушення, нудота, блювання) і вогнищеві (геміпарез, гемirinестезія, афазія та ін.) симптоми. При цьому вдається виявити ознаки ушкодження глибинних відділів півкуль (екстрапірамідний відтінок м'язової гіпертонії, переважання парезу в проксимальних відділах кінцівок та ін.).</p>
<p>Діагноз може бути уточнений за допомогою ангіографії, кт або ЯМРТ.</p>
		<a href="../neur.html" class="to_home">На главную</a>
		</div>
	</body>
	</html>