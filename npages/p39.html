	<!DOCTYPE html>
	<html>
	<head>
		<meta charset="UTF-8">
		<title>Stud+</title>
		<link rel="stylesheet" href="../style.css">
	</head>
	<body>
		<header class="header main_header">Stud+</header>
		<div class="container">
			<p><strong>Травма спинного мозку </strong>&mdash; це механічне ушкодження хребта та (чи) його вмісту (спинного мозку, оболонок, судин та спинномозкових нервів), що клінічно проявляється спинальною та корінцевою симтоматикою.</p>
<p>При ушкодженні шкірних покривів на рівні травми говорять про відкриту спинномозкову травму (буває проникною та непроникною), при збереженні її цілісності &mdash; про закриту.</p>
<p>Розрізняють наступні клінічні форми травматичних уражень спинного мозку:</p>
<p>1) струс;</p>
<p>2) забій (легкого, середнього та тяжкого ступеня);</p>
<p>3) стиснення.</p>
<p><strong><strong>Струс спинного мозку </strong></strong>- функціонально зворотна форма травматичного ураження спинного мозку. ГІроявляється парестезіями, слабістю в ногах. Можливі короткотривалі порушення функцій сфінктерів, послаблення або втрата колінних і ахілових рефлексів. Тиск спинномозкової рідини може бути підвищеним, але склад її переважно не змінений. Регрес симптоматики відбувається протягом кількох годин чи кількох діб з моменту отримання травми.</p>
<p><strong><strong>Забій</strong></strong>&nbsp;спинного мозку може спричинити обмежене або повне поперечне руйнування спинного мозку.</p>
<p>Клінічно нерідко відразу після травми розвивається синдром повного порушення провідності з пара(тетра)- плегією на фоні м'язової гіпотонії, арефлексії, порушення чутливості і функцій тазових органів. При частковому ушкодженні спинного мозку ці симптоми поступово регресують, але не повністю. Симптоматика стабілізується в межах 1,5-2 місяців, Люмбальна пункція часто виявляє субарахноїдальний крововилив.</p>
<p><strong><strong>Стиснення спинного мозку</strong></strong></p>
<p>&nbsp;Виникає при вивихах, переломах хребців із зміщенням уламків або при вивиху, грижі міжхребцевого диску, стисканні спинного мозку стороннім тілом. Клінічна картина стиснення спинного мозку може розвинутися відразу&nbsp;або бути динамічною (наростаючою при рухах хребта), в основі чого лежить патологічна рухомість травмуючого утворення.</p>
<p>Клініка</p>
<p>Гостре стиснення спинного мозку викликає в'ялий параліч і втрату усіх видів чутливості нижче рівня ураження. Стан спінального шоку триває декілька днів і призводить до 110яви корінцевого болю на рівні ураження й розвитку спастичного парапарезу нижче ураження. Спершу у таких хворих спостерігаються затримка сечі і атонія сечового міхура, яка в подальшому трансформується в гіпертонію сечового міхура (він зменшу. ється в розмірах і випорожнюється рефлекторно).</p>
<p>При повному розриві спинного мозку втрачаються всі провідникові функції - настають параліч, анестезія, порушення функції сфінктерів. Швидко розвиваються трофічні розлади &mdash; пролежні на крижах, сідницях, п'ятках, приєднується цистит, пієлонефрит.</p>
<p>Ураження половини поперечника спинного мозку призводить до розвитку синдрому Броун-Секара. Він часто зустрічається при вогнепальних або ножових пораненнях. В таких випадках виникае іпсилатеральний спастичний моно- або геміпарез з втратою м'язово-суглобової чутливості, на протилежному боці випадає больова і температурна чутливість.</p>
<p>Крововилив у речовину спинного мозку (<strong><strong>гематомієлія</strong></strong>) настає внаслідок розриву ослаблених (на грунті атеросклерозу, ревматизму, сифілісу, захворювань крові та ін.) судин. Тому травма може бути додатковим фактором, який спричиняє розрив судини. Переважно страждає сіра речовина спинного мозку. Рідше при масивних травмах має місце дифузне просякнення кров'ю і білої речовини.</p>
<p>Найбільш вразливими є шийне й поперекове потовщення. Гематомієлія виникає при падінні з висоти, після невдалого стрибка з вищки або пірнання в обмілілих водоймах.</p>
<p>Найчастіше розриваються судини в ділянці центрального каналу і заднього року. Кров, що вилилась, просочує речовину спинного мозку на протязі 3-4 і більше сегментів, руйнуючи і стискаючи нервові клітини. Поблизу основного осередку знаходять багаточисельні петехії. Поступово кров розсмоктується, але масивні крововиливи залишають по собі гематомну порожнину.</p>
<p>Клініка</p>
<p>Симптоматика гематомієлії починається з того, що в момент травми виникає біль, але, як правило, нетривалий і неінтенсивний. Рухові порушення (паралічі) виникають блискавично - протягом кількох хвилин. Одночасно порушується чутливість і виникають сфінктерні розлади. В м'язах, які іннервуються ураженими сегментами, розвиваються в'ялий параліч і дисоційовані порушення чутливості. Донизу від ураженої ділянки виникає центральний параліч. Так, при гематомієлії в шийному відділі спостерігається тетраплегія &mdash; периферійний параліч рук і центральний &mdash; ніг.</p>
<p>У міру розсмоктування вилитої крові починають відновлюватись провідникові розлади. Сегментарні порушення, як правило, регресують лише частково,</p>
<p>Крововилив в оболонках спинного мозку може бути як епідуральним, так і субарахноїдальним. В результаті епідуральних крововиливів (із венозних сплетень) формується гематома.</p>
<p>Через кілька годин після травми з'являється корінцевий біль з різкою іррадіацією, потім виникають і починають наростати симптоми поперечного ураження спинного мозку.</p>
<p>Для клінічної картини субарахноїдального крововиливу при травмі спинного мозку характерний гострий розвиток симптомів подразнення оболонок і спинномозкових корінців. З'являється інтенсивний біль в спині, кінцівках, ригідність шийних м'язів, симптоми Керніга, Брудзинського. Часто до цих симптомів приєднуються парези кінцівок, провідникові порушення чутливості і тазові розлади внаслідок ураження або стиснення вилитою кров'ю спинного мозку.</p>
<p>Діагноз верифікується при люмбальній пункції (цереброспінальна рідина інтенсивно забарвлена кров'ю або ксантохромна). Перебіг захворювання - регресуючий.</p>
<p>Ускладнення</p>
<p>До ранніх ускладнень травматичного ураження спинного мозку відносяться: 1. Загальний і спінальний шок.</p>
<ol>
<li>Бульбарні порушення при травмах верхніх шийних сегментів;</li>
<li>Захворювання внутрішніх органів, як наслідок ушкодження вегетативних центрів (пневмонія, паралітична непрохідність кишечника, гостре розтягнення шлунка, гематурія).</li>
</ol>
<p>Пізні ускладнення розвиваються через 10-12 днів після травми. Це:</p>
<ol>
<li>Застійна пневмонія;</li>
<li>Цистит;</li>
<li>Пієлонефрит;</li>
<li>Пролежні.</li>
<li>Сепсис.</li>
</ol>
		<a href="../neur.html" class="to_home">На главную</a>
		</div>
	</body>
	</html>