	<!DOCTYPE html>
	<html>
	<head>
		<meta charset="UTF-8">
		<title>Stud+</title>
		<link rel="stylesheet" href="../style.css">
	</head>
	<body>
		<header class="header main_header">Stud+</header>
		<div class="container">
			
		<div class="focus">
			<p>Порушення свідомості:</p>
			<p>Непритомність:</p>
			<p>Патогенез - різка гіпоксія головного мозку.</p>
			<p>Етіологія - емоційний стрес, перегрівання, закачування при русі транспорту, хронічне недоїдання, недосипання, вагітність тощо.</p>
			<p>Долікарська допомога - надати хворому зручне горизонтальне положення, полегшити доступ свіжого повітря, розстібнути комірець, змочити обличчя холодною водою, дати понюхати нашатирний спирт. При цьому помічник повинен підняти нижні кінцівки на 50-70 см, щоб полегшити доступ крові до головного мозку. При затяжній непритомності, яка супроводжується тяжким колапсом, необхідно викликати лікаря і підготувати шприци, а також препарати невідкладної допомоги (адреналін, мезатон, кофеїн, Глюкозу, серцеві глікозиди).</p>
			<p>Оглушення - підвищення порогу збудливості, внаслідок чого лише сильні подразники доходять до свідомості. Тому навколишнє середовище сприймається нечітко, інколи фрагментарно. Емоції при вираженому оглушенні нівельовані, рухова активність послаблена або відсутня.</p>
			<p>Етіологія - інтоксикації, інфекції, черепномозковій травмі, тяжких соматичних захворюваннях, після епілептичного нападу тощо.</p>
			<p>Сопор - тяжкий ступінь виключення свідомості, при якому контакт із хворим не можливий, але безумовні рефлекси ще збережені.</p>
			<p>Кома - найтяжча ступінь виключення свідомості. Контакт із хворим не можливий, але, на відміну від сопору, при комі згасають безумовні рефлекси (корнеальний, зіничний тощо).</p>
			<p>Види коми: алкогольна, інтоксикаційна, апоплексична, гіпер-та гіпоглікемічна, епілептична, уремічна, печінкова, посттравматична тощо.</p>
			<p>Якщо у хворого розвинувся сопор або кома, медична сестра зобов'язана негайно сповістити про це лікарю-куратору або черговому лікарю.</p>
			<p>Абсанси &ndash; короткочасні порушення свідомості, при яких мить або, рідше, кілька секунд хворий неначе &ldquo;відсутній&rdquo;. Він застигає в тій позі, яка була в момент абсансу, погляд застигає і спрямований в одну точку, обличчя блідне. Через дуже короткий час хворий повертається до тями і продовжує розпочату справу.&nbsp;</p>
			<p>Дії медсестри - сповістити про це лікаря, щоб він правильно зорієнтувався в діагнозі та лікуванні.</p>
		</div>
		<div class="focus">
			<p>Основними видами затьмарення, або якісного продуктивного порушення свідомості, є делірій, онейроїд, аменція, типова й атипові форми запаморочливих (сутінкових) станів.</p>
			<p>Деліріозний синдром &ndash; це затьмарення свідомості, що поєднується з множинними рухомими, сценічними, сюжетними галюцинаціями, переважно зоровими, іноді слуховими (шум, музика, гуркіт, часом слова), смаковими, які стосуються безпосередньо хворого, неприємні для нього, часто мають залякувальний характер. Після деліріозного стану в пам'яті зберігаються яскраві, але не завжди пов'язані між собою спогади. Спостерігають такі види делірію: алкогольний (біла гарячка), інфекційний, інтоксикаційний, епілептичний, травматичний та судинний.</p>
			<p>Онейроїд &mdash; це стан своєрідного сновидного затьмарення свідомості, який характеризується тим, що при мінливій глибині порушення вона супроводжується яскравими, образними, фантастичними галюцинаціями. Хворі ніби бачать химерний сон чи кінофільм, у якому вони беруть участь. Виникає при істерії, шизофренії, епілепсії та наркотичній інтоксикації.</p>
			<p>Аментивний синдром (аменція) проявляється безладністю мислення, розгубленістю, повним дезорієнтуванням у місці, часі й власній особі. Галюцинацій небагато, причому переважають слухові. Рухове збудження виражене слабше, ніж при делорії, в основному воно в межах ліжка, рухи хаотичні, дії не закінчені. Тривалість аменції &ndash; від кількох днів до кількох тижнів, а після повернення свідомості цей стан амнезується. Прогностично несприятливою ознакою для життя є поява своєрідних рухів, що нагадують пошук чогось у ліжку або &ldquo;перебирання&rdquo; постільної чи натільної білизни. Наявність аментивного синдрому свідчить про тяжкість загального стану (наприклад, тяжка форма черевного тифу).</p>
			<p>Запаморочливі (сутінкові) стани характеризуються хворобливим звуженням свідомості. При раптовій зміні стану свідомості хворі не орієнтуються в тому, що відбувається довкола, не осмислюють ситуацію, не можуть правильно її оцінити. Коли запаморочливий стан минає, хворі амнезують весь його період. Тривалість запаморочливих станів свідомості &ndash; від кількох хвилин до кількох днів.</p>
			<p>Сомнамбулізм - запаморочливі стани свідомості, які розвиваються вночі і характеризується ходінням уві сні. Хворі підводяться з ліжка, починають щось шукати, нерідко розмовляють самі із собою, виходять на вулицю, лізуть на дерева, паркани і дахи. Вони не реагують, коли до них звертаються.</p>
			<p>Фуга - короткотривалий запаморочливий стан з занадто вираженим руховим збудженням. хворі кудись біжать, не звертаючи уваги на транспорт, що рухається, здирають з себе одяг у громадських місцях, несамовито трощать усе на своєму шляху. З поверненням свідомості все амнезується.</p>
			<p>Транс - присутінковий стан ззовні впорядкованою поведінкою. Такі хворі поводять себе ніби адекватно, але коли до них повертається свідомість, з'ясовується, що вони нічого не пам'ятають, що робили все машинально. Тому транс ще називають амбулаторним автоматизмом.</p>
		</div>
		<div class="focus">
			<p>Порушення сприйняття:</p>
			<p>Гіперестезія &ndash; це підвищення чутливості до подразників звичайної сили, що діють на органи чуття.</p>
			<p>Етіологія: неврастенії, астенічних і затяжних реактивних станах, при прийманні наркотиків стимулювальної і галюциногенної дії, при травматичних, судинних та інфекційних ураженнях головного мозку.</p>
			<p>Гіпостезія &ndash; це зниження чутливості до подразників.</p>
			<p>Анестезія &ndash; це повна втрата чутливості до подразників при відсутності органічних змін у рецепторах, провідних шляхах і кірковому центрі аналізатора. Характерна для істерії, кататонічного ступору та органічного ураження нервової системи.</p>
			<p>Галюцинації &mdash; це чуттєво-суб'єктивне переживання, сприймання образів, предметів і явищ, яких у реальному житті не існує.</p>
			<p>Види галюцинацій:&nbsp;</p>
			<ul>
			<li>зорові - від елементарних у вигляді іскор, спалахів, кілець до яскравих образів тварин, людей, сцен.</li>
			<li>слухові - від елементарних у вигляді тріску, писку, свисту, шуму, стуку до голосів, які звертаються до хворого або говорять про нього. Найнебезпечнішими є так звані імперативні галюцинації, при яких голоси наказують здійснювати різні вчинки.</li>
			<li>нюхові - проявляються у вигляді різноманітних запахів, часто неприємних (бензину, ацетону, екскрементів, протухлих яєць, трупів), які хворий сприймає ззовні або з власного тіла (здебільшого з рота або носа).</li>
			<li>смакові - мають дуже неприємний характер: смак гнилого, протухлого.</li>
			<li>тактильні - переважно проявляються у вигляді відчуття повзання комах по тілу, волосся або ниток у ротовій порожнині, печії і незвичайних відчуттів у різних ділянках тіла. Вони виникають при інтоксикаціях, шизофренії, інволюційних психозах, на тлі атеросклерозу судин головного мозку. Феномен Маньяна &ndash; відчуття повзання комах на шкірі й під нею.</li>
			<li>псевдогалюцинації - галюцинаторні переживання сприймаються нечітко та неприродно, причому &ldquo;голоси&rdquo; звучать у голові або інших ділянках тіла, а не в навколишньому просторі. Псевдогалюцинації входять до складу синдрому Кандінського-Клерамбо, що є безперечною ознакою параноїдної форми шизофренії.</li>
			</ul>
			<p>Мeнтизм &ndash; це мимовільний, некерований хворим плин думок на різну тематику, які мучать хворого.</p>
			<p>Психічний автоматизм &mdash; це суб&rsquo;єктивне відчуття Хворим штучності, зробленості, насильства.</p>
			<p>Види психічного автоматизму:</p>
			<ul>
			<li>Ідеаторний автоматизм. Хворий відчуває сторонній вплив на його мислення.</li>
			<li>Сенсорний автоматизм. Хворий сприймає різні відчуття з твердою впевненістю, що хтось на нього впливає. Він фізично відчуває цей штучний вплив.</li>
			<li>Моторний автоматизм. Хворий впевнений у тому, що його рухи, дії і вчинки нав'язані йому якоюсь силою. Його єдність при цьому розщеплюється. Одне &ldquo;Я&rdquo; хворого автоматично робить якісь дії, а друге &ldquo;Я&rdquo; з жахом спостерігає і не може протистояти силі, що керує хворим, як автоматом.</li>
			</ul>
			<p>Ілюзія &mdash; це хибне сприймання реальних речей, об'єктів чи явищ із спотворенням їх справжнього змісту.</p>
			<p>Психічними називають такі ілюзії, які виникають у зв'язку з думками, уявленнями, які переважають у свідомості, коли вони супроводжуються сильними емоціями, особливо на тлі порушеної свідомості. В основному спостерігають зорові ілюзії.</p>
			<p>Парейдолії - в різних візерунках, фігурах (орнаменти шпалер, складки фіранки, плями на стіні, хмари тощо) хворі з психічними розладами бачать образи людей, тварин, чудовиськ.</p>
			<p>Сенестопатії &ndash; це стан, при якому хворий має невизначені, тяжкі, дуже неприємні й нестерпні відчуття в різних ділянках тіла, до того ж нерідко звертає на себе увагу незвичність, часто химерність цих відчуттів.</p>
			<p>Психосенсорні розлади &ndash; це змінене зорове сприймання реальних предметів, об'єктів, явищ або суб'єктів із збереженням їх впізнавання і значення.</p>
			<p>Дереалізація - це стан, при якому навколишнє середовище й оточення сприймаються хворим нечітко, як щось безбарвне, декоративне, нереальне.</p>
			<p>Деперсоналізація &ndash; це порушення самосвідомості, відчуття зміни, втрати, відчуження або роздвоєння свого &ldquo;Я&rdquo;. У порівняно легких випадках вона проявляЄТЬся тим, що хворі відчувають внутрішню зміну, яка стосується їх почуттів і думок, не подібних на попередні.</p>
		</div>
		<div class="focus">
			<p>Порушення пам&rsquo;яті:</p>
			<p>Гіпермнезія (посилення пам'яті) &mdash; це короткочасне посилення пам'яті на основі хворобливих станів, інколи воно виникає й у здорових людей. Проявляється надто легким відтворенням давно забутої інформації. Гіпермнезію спостерігають при маніакальних і гарячкових станах, внаслідок приймання наркотиків стимулювальної дії, в гіпнотичному стані й у разі смертельної небезпеки.</p>
			<p>Гіпомнезія (послаблення пам'яті) проявляється погіршенням відтворення інформації, необхідної в даний момент, зниженням здатності відтворювати окремі події, деталі.</p>
			<p>Амнезія &ndash; це порушення пам'яті, яке супроводжується втратою здатності зберігати і відтворювати раніше здобуту інформацію. Спостерігаються при: старечому недоумстві, хворобах Альцгеймера і Піка, органічних і судинних ушкодженнях головного мозку; амнезуються також епілептичний напад, аментивне та запаморочливе затьмарення свідомості, абсанси, фуги, транси, тяжкі форми делірію, стани непритомності, сопору і коми.</p>
			<p>Види амнезій:</p>
			<ul>
			<li>Фіксаційна &ndash; втрата здатності запам'ятовувати, відсутність пам'яті на поточні події.</li>
			<li>Анетероградна &mdash; втрата спогадів про події, що відбувалися безпосередньо після закінчення стану непритомності або іншого розладу психіки.</li>
			<li>Ретроградна &ndash; зникнення з пам'яті подій, які передували стану непритомності або психічному захворюванню.</li>
			<li>Антероретроградна &ndash; поєднання антероградної і ретроградної амнезій.</li>
			<li>Ретардована &ndash; запізніла амнезія, яка характеризується тим, що відразу після захворювання або стану непритомності хворий може розповісти про минулі переживання і події, але пізніше вони амнезуються.</li>
			<li>Афектогенна (вибіркова) &mdash; поширюється лише на події негативного емоційного забарвлення, тоді як нейтральні або приємні події, що відбуваються в той самий період, зберігаються в пам'яті. Цей вид амнезії характерний для істерії.</li>
			<li>&nbsp;Часткова &ndash; охоплює лише деякі події або певні системи зв'язків (дати, цифри, імена). Виникає при атеросклерозі судин головного мозку, виражених астенічних станах.</li>
			<li>Загальна &ndash; зникають із пам'яті всі події того чи іншого періоду. Трапляється при більшості станів порушення свідомості.</li>
			<li>Прогресуюча &ndash; втрата здатності запам'ятовувати і поступове спустошенНя запасів пам'яті, яке відбувається згідно із законом Рібо, за яким втрата інформації проходить у зворотному напрямку до її накопичення, тобто насамперед Хворий забуває поточні події, потім не може відтворити недавні факти, відтак забуває інформацію, здобуту раніше.</li>
			</ul>
			<p>Парамнезія - порушення пам'яті, або спотворення спогадів.</p>
			<p>Види папамнезій:</p>
			<ul>
			<li>Ілюзії пам'яті, або ретроспективне спотворення спогадів, &mdash; хворий згадує реальні події, до яких додає вигадані подробиці.</li>
			<li>Псевдоремінісценції &ndash; спогади хворого про події, які ніколи не відбувалися, але, в принципі, могли відбутися. Критична самооцінка подій, які він пригадує, при цьому збережена.</li>
			<li>Конфабуляції &ndash; заповнення прогалин уявними або нереальними подіями, які не могли відбутися з хворим. Самокритична оцінка цих подій ним втрачена, що свідчить про зниження інтелекту.</li>
			<li>Криптомнезії &ndash; розлад пам'яті (спотворення), який проявляється втратою здатності розрізняти між собою реальні минулі події і події, яких не було, але про НИХ ЛЮДина могла прочитати, почути від інших, побачити.</li>
			<li>Екмнезії &ndash; перенесення подій з минулого в теперішній час.</li>
			<li>&nbsp;Анекфорія &ndash; спогади при нагадуванні. Виникає в людей літнього віку.</li>
			</ul>
			<p>Корсаківський амнестичний синдром &ndash; це поєднання розладів запам'ятовування поточних подій (фіксаційна амнезія), ретроградної чи антероградної амнезії з псевдоремінісценціями, рідше конфабуляціями при зниженні психічної активності.</p>
			<p>Олігофренія &ndash; це уроджений недорозвиток інтелекту.</p>
			<p>За ступенем вираження олігофренії поділяють на:&nbsp;</p>
			<ul>
			<li>дебільність - розвиток мислення в дітей зупиняється на рівні наочно-дійового й образного. Абстрактні поняття їм не доступні. Ці діти можуть навчатись у школах-інтернатах для розумово відсталих, де вони отримують елементарні знання З мови, письма і рахункових операцій.</li>
			<li>імбецильність - діти не отримують знань, не пов'язані із самообслуговуванням, але вони можуть обслужити себе. Це інваліди ІІ групи з дитинства.</li>
			<li>ідіотія - розумовий недорозвиток сягає найтяжчого ступеня і такі діти не можуть обслуговувати себе. Вони є інвалідами I групи з дитинства.</li>
			</ul>
			<p>Деменція - набуте зниження інтелекту.</p>
			<p>Деменцію органічного генезу поділяють на тотальну (глобарну) і лакунарну. При тотальній деменції, крім запасів знань, втрачається ядро особистості. Хворі не можуть критично оцінити свій стан, вони не усвідомлюють свого дефекту, втрачають загальнолюдські етичні норми поведінки. Глобарна деменція є характерною ознакою старечого недоумства, хвороб Альцгеймера, Піка і прогресивного паралічу.</p>
			<p>При лакунарній деменції, незважаючи на втрату пам'яті на теперішні й минулі події, ядро особистості збережене і хворі критично оцінюють свій стан. Вони усвідомлюють хворобу, стараються компенсувати втрату пам'яті (ведуть записи). Лакунарна деменція виникає при атеросклерозі судин головного мозку.</p>
			<p>Псевдодеменція є функціональним розладом інтелекту. Це несправжнє недоумство найчастіше розвивається внаслідок тяжкої психотравми (передусім у злочинців, яких заарештували і посадили в камери попереднього слідства). Псевдодеменція характеризується підсвідомо удаваною втратою простих навичок, Звичайних знань та звичайних форм поведінки. Такий розлад інтелекту є тимчасовим і, як правило, проходить.</p>
		</div>
		<div class="focus">
			<p>Порушення мислення:</p>
			<p>Розрізняють три види порушення темпу мислення:</p>
			<ul>
			<li>Прискорення мислення проявляється збільшенням кількості думок, безперервним їх виникненням. Мова при цьому також стає квапливою. Виражене прискорення мислення називається &ldquo;стрибком ідей&rdquo;. Воно є симптомом, характерним для маніакальних станів.</li>
			<li>Сповільнення мислення характеризується зменшенням кількості думок, одноманітністю, сповільненням мови. Це порушення спостерігають при депресивних станах.</li>
			<li>Затримка мислення (шперрунг) є однією з ознак шизофренії. У хворого раптово, без будь-яких видимих причин, зникають думки, і він на деякий час замовкає. Зовнішній вигляд при цьому, як правило, розгублений.</li>
			</ul>
			<p>За механізмом порушення мислення:</p>
			<ul>
			<li>Розірваність, або розщеплення мислення, що проявляється розривом смислових зв'язків між реченнями, фрагментами речень і навіть окремими словами при ясній свідомості. Це порушення характерне для шизофренії.</li>
			<li>Патологічно деталізоване мислення &ndash; це нездатність розділяти головне і другорядне з надмірним акцентуванням уваги на неістотних деталях. Цей симптом характерний для епілепсії.</li>
			<li>Резонерство &mdash; це порожні, безплідні міркування, позбавлені конкретного змісту і доцільності, з переважанням химерних висловлювань. Переважно виникає при шизофренії.</li>
			<li>Персеверація мислення &ndash; це одноманітне повторення одних і тих самих думок та їх сповільнення. Її спостерігають при органічних ураженнях мозку, хворобі Піка, шизофренії і порушенні свідомості.</li>
			<li>Символічне мислення &ndash; це такий розлад мислення, коли значення одного слова стає символом зовсім іншого поняття на підставі випадкових, другорядних ознак. Цей симптом характерний для шизофренії.</li>
			<li>Неологізми &ndash; це нові слова, вигадані хворим, значення яких зрозуміле лише йому. Це явище виникає при шизофренії.</li>
			<li>Паралогічне мислення, або &ldquo;мимомова&rdquo;, &ndash; це порушення мислення на рівні суджень, коли висновок не випливає з передумов, суджень. На поставлене конкретне запитання хворий відповідає зовсім не по суті, логічно необгрунтовано. Цей симптом характерний для шизофренії.</li>
			<li>Аутичне мислення &ndash; це заглиблення у світ особистих переживань із послабленням або втратою контакту з реальною дійсністю, відсутністю бажання спілкуватися з людьми, обмеженням емоційних проявів. Це один з основних симптомів шизофренії.</li>
			<li>Фанатизм &ndash; це безрозсудна одержимість якимись ідеями, поглядами чи справою, що грунтується на сліпій пристрасній відданості своїй вірі й нетерпимості до будь-яких інших ідей, поглядів, вірувань. Симптом характерний для паранойяльної форми психопатії (розладів особистості).</li>
			<li>Фантазії істеричні &ndash; це вигадуванням хворим незвичайних подій, яких насправді не було, прагнення поставити себе в центр уваги людей, які його оточують. Спостерігають при істерії, істеричній психопатії. Але в нормі, фантазія &ndash; це процес створення людиною нових образів на основі пережитого. Може бути реалістичною або порожньою, беззмістовною.</li>
			<li>Настирливі (нав'язливі) ідеї &mdash; це думки, побоювання, спогади, почуття, потяги, які виникають у хворого незалежно від його волі, хоч він усвідомлює їх хворобливість і критично ставиться до них.</li>
			<li>Надцінні ідеї зумовлені реальними обставинами судження, які надалі займають невідповідне їх значенню важливе місце у свідомості й супроводжуються надмірним емоційним напруженням.</li>
			<li>Маячні ідеї &ndash; це думки та судження, які виникають лише на основі патології, не відповідають дійсності, хибно тлумачаться хворим, повністю охоплюють його свідомість і не коригуються при переконанні та роз'ясненні.</li>
			<li>Паранойяльне маячення &ndash; це наявність сталої, здебільшого монотематичної, систематизованої маячної ідеї, яка випливає з більш-менш реальних, правдоподібних ситуацій без галюцинацій і виражених афективних розладів.</li>
			<li>Параноїдне маячення менш систематизоване, неправдоподібне, але і не фантастичне, нерідко пов'язане з галюцинаціями. Таке маячення характерне для параноїдної форми шизофренії.</li>
			</ul>
		</div>
		<a href="../index.html" class="to_home">На главную</a>
		</div>
	</body>
	</html>