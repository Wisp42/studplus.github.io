	<!DOCTYPE html>
	<html>
	<head>
		<meta charset="UTF-8">
		<title>Stud+</title>
		<link rel="stylesheet" href="../style.css">
	</head>
	<body>
		<header class="header main_header">Stud+</header>
		<div class="container">
			<div class="focus">
				<p>Порушення емоцій:</p>
			<p>Розрізняють кількісні та якісні порушення емоцій. Кількісні порушення емоцій проявляються посиленням, послабленням і відсутністю афективності.</p>
			<p>Фізіологічний афект &ndash; це короткочасна і надто сильна емоція, яка виникає у відповідь на дію конкретних чинників і супроводжується вираженими соматовегетативними проявами. Свідомість не затьмарюється, людина усвідомлює свої дії. Після закінчення афективної реакції амнезії немає. Людину, яка скоїла злочин у стані фізіологічного афекту, визнають осудною.</p>
			<p>Патологічний афект &mdash; це короткотривалий психічний розлад, який виникає у відповідь на значну несподівану психічну травму і є афективним розрядом на фоні запаморочливого стану свідомості, за яким настають загальне розслаблення, байдужість і, як правило, глибокий сон; супроводжується повною або частковою ретроградною амнезією.</p>
			<p>Депресивний синдром &ndash; це знижений, пригнічений настрій, інтелектуальна і моторна загальмованість. Хворі відчувають гнітючу, безмежну тугу. Хворі майже не рухаються, весь день сидять, низько схиливши голову, або лежать у ліжку; рухи їх дуже повільні, вираз обличчя сумний. Суїцидальні тенденції свідчать про виражений ступінь тяжкості депресії.</p>
			<p>Соматичні ознаки депресії: хворі здаються постарілими, в них спостерігають підвищену ламкість нігтів, випадіння волосся, прискорення пульсу, закреп; у жінок &mdash; порушення менструального циклу, часто аменорею. Апетит здебільшого відсутній: їжа &ndash; &ldquo;як трава&rdquo;, хворі їдять через силу, худнуть.&nbsp;</p>
			<p>Депресія з маяченням самозвинувачення. Хворі докоряють собі</p>
			<p>за погані вчинки, злочини, дармоїдство, симуляцію, неправильне життя, вимагають суду над собою, покарання. У деяких випадках самозвинувачення пов'язане з помилками, допущеними в минулому, але неймовірно перебільшеними в період депресії.&nbsp;</p>
			<p>Hiгiлiстичне маячення мегаломанічного (грандіозного) фантастичного змісту. Хворі заперечують існування всесвіту та самих себе, стверджують, що їх Звинувачують у скоєнні тяжких злочинів, за які вони заслуговують найвитонченіших катувань і жорстокої страти.</p>
			<p>Депресія іпохондрична. При зниженому настрої і різноманітних неприємних соматичних відчуттях хворі переконані в тому, що вони захворіли на тяжку, невиліковну хворобу, тому невпинно і наполегливо звертаються до лікарів різних профілів.</p>
			<p>Депресивні розлади розвиваються при маніакально-депресивному психозі, циклотимії, а також при шизофренії, епілепсії, симптоматичних та інтоксикаційних психозах, органічних захворюваннях головного мозку.</p>
			<p>Ейфорія &ndash; це підвищений настрій із безтурботним задоволенням, пасивною радістю, блаженством. Виникає при алкогольному, наркотичному та токсикоманічному сп'янінні, маніакальному синдромі й органічному ураженні лобної частки мозку. Виражене короткотривале підвищення настрою називають екстазом.</p>
			<p>Маніакальний синдром включає в себе підвищений настрій, прискорення асоціативних процесів і надмірне прагнення до діяльності. Для хворих характерний веселий настрій, відволікання й мінливість уваги, поверховість суджень, оптимістичне ставлення до сьогодення і майбуття.</p>
			<p>Манія гнiвлива. Переважають дратівливість, прискіпливість, гнів</p>
			<p>Манія непродуктивна. Настрій піднесений, але відсутнє прагнення до діяльності при різкому прискоренні асоціативного процесу.</p>
			<p>Морія &ndash; це стан безпричинних, безглуздних веселощів і пустотливості з втратою ініціативних спонукань і адекватної оцінки тяжкості свого стану.</p>
			<p>Емоційна лабільність - проявляється зміною настрою з різкими коливаннями від підвищення до зниження, що нерідко завершується плачем. Є характерним симптомом неврастенії, астенічних станів, атеросклерозу судин головного мозку й істерії.</p>
			<p>Афективна тупість (емоційна бідність) проявляється недостатністю або втратою афективного відгуку, бідністю емоційних проявів, байдужістю і душевною холодністю.</p>
			<p>Неадекватність емоцій (паратимії) &mdash; це якісна невідповідність емоцій подразнику. Хворий, розповідаючи про смерть близької людини, сміється; виявляє нічим необгрунтовану агресію проти людини, до якої добре ставиться. Цей симптом найчастіше виникає при шизофренії.</p>
			<p>Амбівалентністю називають двоїсте ставлення до однієї і тієї ж людини, події або явища.&nbsp;</p>
			<p>Хвороблива анестезія психіки проявляється тим, що у хворого різко знижуються емоції. На відміну від хворих з емоційною тупістю, він тяжко переживає свій стан, усвідомлюючи його ненормальність. Цей симптом характерний для депресивних станів, особливо для маніакально-депресивного (біполярного) психозу.</p>
			<p>Дисфорія &ndash; це буркотливо-дратівливий, злобний і похмурий настрій із підвищеною чутливістю до будь-якого зовнішнього подразника.</p>
			</div>
			<div class="focus">
				<p>Порушення вольової діяльності - проявляються свідомими виконаннями тієї чи іншої дії або ж свідомою її затримкою. Деякі автори називають її ефекторною. Ефекторна діяльність включає в себе інстинкти і цілеспрямовану діяльність. Більшість психологів і психіатрів відносять до неї і увагу як внутрішній вольовий акт.&nbsp;</p>
			<p>Порушення інстинктів. При психічних захворюваннях можна спостерігати патологічне посилення, послаблення і спотворення інстинктів.</p>
			<p>Булімія - патологічне посилення харчового інстинкту, проявляється надмірним апетитом, причому відчуття насиченості не настає. В основному виникає при органічних ураженнях головного мозку з дементним синдромом, у хворих з олігофренією (ідіотія), деколи &ndash; у хворих із вираженим шизофренічним дефектом.</p>
			<p>Послаблення харчового інстинкту &ndash; це різке зниження апетиту аж до повної відсутності потреби в їжі.Характерне для депресій різного генезу (реактивних, пресенільних, маніакально-депресивного психозу), виражених астенічних станів, нервової анорексії.</p>
			<p>Анорексія &mdash; повна відсутність відчуття голоду з відмовою від їжі. Відмова від вживання їжі при психічних захворюваннях не завжди зумовлена ослабленням харчового інстинкту. Її можуть спричинити маячні мотиви (хворий впевнений, що його хочуть отруїти, і боїться вживати &ldquo;отруєну&rdquo; їжу або вважає себе злочинцем чи нікчемою, недостойним їжі), а також імперативні галюцинації, коли &ldquo;голоси&rdquo; категорично забороняють їсти.</p>
			<p>Спотворення харчового інстинкту проявляється вживанням хворим неістивних речовин і навіть власних екскрементів. Воно виникає при тотальному недоумстві, маяченні й галюцинаціях відповідного змісту.</p>
			<p>Посилення захисного інстинкту проявляється втечею або агресією. Патологічне посилення активно-оборонної форми інстинкту самозбереження супроводжується тим, що хворі, відчуваючи постійний страх за своє життя чи здоров'я, категорично відмовляются від приймання ліків, виконання будь-яких маніпуляцій, чинять опір медперсоналу, а іноді з метою &ldquo;самозахисту"проявляють агресію. Спотворення захисного інстинкту проявляється в тому, що хворі самі можуть заподіяти собі шкоду різного характеру.</p>
			<p>Статеві відхилення &ndash; це прагнення незвичайними способами задовольнити статевий інстинкт. Переважно їх спостерігають у пацієнтів з психопатією і часто при недоумстві.&nbsp;</p>
			<p>Непереборні потяги і дії &ndash; це епізодичні патологічні потяги такої сили, що хворі не можуть загальмувати їх і змушені реалізувати їх у дії. Вони усвідомлюються як неправильні й ненормальні, але людина не може самостійно їх перебороти. Ці дії більш-менш стереотипно повторюються при відповідній ситуації. Найпоширенішими непереборними потягами і діями є клептоманія, піроманія, дромоманія, копролалія і садистські вбивства.</p>
			<p>Імпульсивні дії &ndash; це прості поодинокі дії, часто руйнівні або агресивні за своїм характером, які виникають раптово, позбавлені будь-якої видимої мотивації і не пов'язані із ситуацією. Хворий раптово схоплюється і тут же лягає знову, може несподівано розбити вікно, жбурнути якийсь предмет, вдарити кого-небудь із людей тощо. Найчастіше такі дії виникають при шизофренії та енцефаліті.</p>
			<p>Гіпербулія, або підвищення вольової активності &ndash; посилення спонукань, підвищена діяльність, надмірна (нерідко недоречна) ініціативність і рухливість.</p>
			<p>При загальній гіпербулії у хворого розвивається надмірна дійова активність щодо всього, що потрапляє в зону його уваги.</p>
			<p>При односторонній гіпербулії активність хворого спрямована на задоволення лише однієї постійної для нього потреби.</p>
			<p>Гіпобулія (зниження вольової активності) &mdash; це слабкість спонукань, млявість, бездіяльність, позбавлена виразності мова, зниження моторної активності, обмеження спілкування.</p>
			<p>Парабулія &ndash; це спотворення рухової діяльності. Основними її видами є амбівалентність, негативізм і кататонічний синдром.&nbsp;</p>
			<p>Негативізм буває активним і пасивним. Активний негативізм &ndash; це безглузда протидія або виконання наказу чи прохання навпаки. Пасивний негативізм &ndash; це невмотивована відмова хворого виконувати будь-яку дію, нереагування на прохання щось зробити. Ці симптоми характерні для шизофренії.</p>
			<p>Кататонічний синдром проявляється кататонічним збудженням (проявляється руховим розгальмуванням із тенденцією до окремих нецілеспрямованих, нерідко роз'єднаних, рухів з явищами негативізму і повторенням як у рухах, так і в мові.) і кататонічним ступором.</p>
			<p>Гебефренне - підвид кататонічного збудження, проявляється беззмістовним, абсурдним збудженням із клоунізмом, дурощами, абсурдними позами, стрибками, кривляннями ігримасами та окремими вигуками.</p>
			<p>Ступор &ndash; це м'язове заціпеніння. Він буває кататонічним, депресивним, психогенним (реактивним) і апатичним.</p>
			</div>
			<div class="focus">
				<p>Порушення уваги:</p>
			<p>Увага &ndash; це один із проявів орієнтувального рефлексу і вольових процесів, спрямованих всередину психічної діяльності людини.</p>
			<p>Надмірне відвертання уваги &ndash; це порушення, в основі якого лежить посилення привертання уваги до об'єктів без вибору й послаблення концентрації та стійкості її. Відвертання властиве дітям, воно пов'язане з недостатністю активного гальмування.</p>
			<p>Послаблення привертання, аж до повного зникнення уваги, спостерігають при станах порушеної свідомості (оглушеності, сопорі), а також при апатикоабулічному синдромі різного генезу.</p>
			<p>Неуважність &ndash; це суто клінічне і збiрне поняття, під яким розуміють неможливість зосередити увагу на певному об'єкті. В її основі лежить швидке виснаження сили і концентрації нервових процесів. Дуже часто є симптомом різних соматичних виснажливих захворювань, перевтоми, вимушеного недосипання.</p>
			</div>
		<a href="../index.html" class="to_home">На главную</a>
		</div>
	</body>
	</html>