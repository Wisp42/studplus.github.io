<!DOCTYPE html>
<html>
<head>
	<meta charset="UTF-8">
	<link rel="stylesheet" href="../style.css">
	<link href="https://fonts.googleapis.com/css2?family=Roboto:wght@300;400;500;700;900&display=swap" rel="stylesheet">
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<title>Stud+</title>
	<script src="../scripts/main.js"></script>
</head>
	<body onload="show_header('Дослідження в гінекології (інструментальні).Методика і значення гінекологічного дослідження. Додаткові методи дослідження в гінекології (інструментальні).'); back_button('../cat/obst.html')">
		<div id="container">
			<div class="focus">
				<p>ДИСФУНКЦІОНАЛЬНІ МАТКОВІ КРОВОТЕЧІ&nbsp;</p>
				<p>Частота цієї патології серед усіх гінекологічних захворювань станоить 15-20 % випадків. Виникає внаслідок функціональних порушень бізних ланок регуляції менструального циклу. Маткові кровотечі, які 'являються внаслідок органічного ураження внутрішніх статевих органів (пухлини, ендометріоз тощо), до групи дисфункціональних не належать.</p>
				<p>За часом виникнення розрізняють ювенільні (юнацькі), репродуктивного віку і клімактеричні дисфункціональні маткові кровотечі. За механізмом виникнення їх поділяють на ановуляторні й овуляторні. Ановуляторні кровотечі, як правило, виникають у періоди статевого дозрівання і клімактеричному. Овуляторні кровотечі притаманні переважно репродуктивному віку.</p>
			</div>
			<div class="focus">
				<p>Етіологія дисфункціональних маткових кровотеч багато в чому подібна до етіології аменореї. У патогенезі хвороби провідну роль відіграють порушення взаємодії між гіпоталамусом, гіпофізом, яєчниками і маткою, у результаті чого виходять з ладу процеси фолікулогенезу, овуляції, утворення і розвитку жовтого тіла і, як наслідок, виникає дезадаптація процесів проліферації, секреції та десквамації слизової оболонки матки.</p>
			</div>
			<div class="focus">
				<p>Ановуляторні маткові кровотечі (метропатія) виникають унаслідок атрезії фолікулів, які не досягли овуляторної зрілості, і супроводжуються гіпоестрогенією (хвороба Меєра), та внаслідок персистенції фолікула (фолікул досягає повної зрілості, однак овуляція не настає) з гіперестрогенією (хвороба Шредера).&nbsp;</p>
				<p>Спільним для обох варіантів маткових кровотеч є відсутність овуляції, утворення жовтого тіла і секреторних змін у слизовій оболонці матки.</p>
			</div>
			<div class="focus">
				<p>Клінічна картина. Виникненню маткової кровотечі зазвичай передус затримка менструації від 1&mdash;2 до 6-8 тиж., а іноді й більше. У деяких випадках кровотеча виникає у термін очікуваної менструації або навіть раніше.</p>
				<p>Серед овуляторних кровотеч (менорагії) виділяють такі патогенетичні варіанти:</p>
				<ol>
					<li>Кровотеча, зумовлена скороченням фолікулярної фази. Характерні зменшення тривалості менструального циклу (пройоменорея) за рахунок швидшого дозрівання фолікула (за 7&mdash;8 днів), зниження рівня естрогенних гормонів (гіпоестрогенія).</li>
					<li>Кровотеча внаслідок подовження фолікулярної фази. Тривалість менструального циклу збільшується, досягаючи 35-40 і більше днів за рахунок персистенції фолікула, кровотеча виникає після затримки менструації. Рівень естрогенних гормонів підвищується (гіперестрогенія).</li>
					<li>Кровотеча, спричинена скороченням лютеїнової фази: недостатня функція жовтого тіла, що проявляється зменшенням тривалості менструального циклу, зниженням концентрації прогестерону, лютеїнізуючого та лютеотропного гормонів.</li>
					<li>Кровотеча, зумовлена подовженням лютеїнової фази циклу, - наслідок персистенції жовтого тіла: виникає на тлі затримки менструації, часто сприймають як порушену маткову вагітність. Продукція лютеїнізуючого, лютеотропного гормонів і прогестерону значно підвищена.</li>
					<li>Міжменструальна кровотеча, зумовлена надмірним зниженням кількості естрогенів під час овуляції, загальмованістю розвитку жовтого тіла. Виникає в середині менструального циклу і продовжується кілька днів, іноді супроводжують нейроендокринні порушення (тазовий біль, слабість, нудота тощо).</li>
				</ol>
			</div>
			<div class="focus">
				<p>Диференціальна діагностика варіантів дисфункціональних маткових кровотеч клінічно непроста. Діагноз грунтується на старанному вивченні анамнестичних даних (вік, менструальна функція, умови життя, харчування, перенесені інфекції тощо), даних гінекологічного обстеження, тестів функціональної діагностики (вимірювання базальної температури, кольпоцитограма, виявлення симптому зіниці тощо), умісту гонадотропінів, стероїдних гормонів, стану слизової оболонки матки при гістологічному дослідженні, даних ультразвукового дослідження.</p>
			</div>
			<div class="focus">
				<p>Під час лікування слід ураховувати вік хворої, форму дисфункціональної кровотечі, її масивність і тривалість. У терапії виділяють три етапи.</p>
				<ol>
					<li>На першому етапі вживають заходів щодо негайного спинення кровосечі, що здійснюють, як правило, в умовах стаціонару.</li>
					<li>Другий етап лікування передбачає нормалізацію менструального циклу та профілактику рецидиву кровотечі.</li>
					<li>Третій етап лікування спрямований на відновлення репродуктивної функції, його проводять у жінок репродуктивного періоду.</li>
				</ol>
			</div>
		</div>
	</body>
</html>