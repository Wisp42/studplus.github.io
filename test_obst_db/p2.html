<!DOCTYPE html>
<html>
<head>
	<meta charset="UTF-8">
	<link rel="stylesheet" href="../style.css">
	<link href="https://fonts.googleapis.com/css2?family=Roboto:wght@300;400;500;700;900&display=swap" rel="stylesheet">
	<script src="https://ajax.googleapis.com/ajax/libs/jquery/3.5.1/jquery.min.js"></script>
	<title>Stud+</title>
	<script src="../scripts/main.js"></script>
</head>
	<body onload="show_header('Дослідження в гінекології (інструментальні).Методика і значення гінекологічного дослідження. Додаткові методи дослідження в гінекології (інструментальні).'); back_button('../cat/obst.html')">
		<div id="container">
			<div class="focus">
				<p>Інструментальні методи дослідження включають:&nbsp;</p>
				<ul>
					<li>зондування матки,&nbsp;</li>
					<li>пункцію черевної порожнини крізь заднє склепіння піхви,&nbsp;</li>
					<li>біопсію (частіше шийки матки),&nbsp;</li>
					<li>діагностичне та роздільне діагностичне вишкрібання,&nbsp;</li>
					<li>одержання вмісту порожнини матки (аспіраційна біопсія, аспіраційний Кюретаж, штрих-біопсія).</li>
				</ul>
			</div>
			<div class="focus">
				<p>Зондування матки, якому передує визначення положення матки, дає змогу встановити наявні в порожнині матки деформації (підслизові міоматозні вузли), вади розвитку (перегородка, дворогість тощо), довжину порожнини матки, зарощення внутрішнього вічка шийки матки. Иого проводять за допомогою маткового зонда &mdash; металевого стрижня завдовжки 20&mdash;25 см із заокругленим потовщенням на кінці.</p>
			</div>
			<div class="focus">
				<p>Пункцію черевної порожнини крізь заднє склепіння піхви зазвичай призначають, Якщо підозрюють порушену позаматкову вагітність, пельвіоперитоніт. Її виконують голкою завдовжки близько 12 см, із косозрізаним кінцем.</p>
			</div>
			<div class="focus">
				<p>Біопсія. Найчастіше об'єктом біопсії є шийка матки. Цей метод дослідження застосовують за умови виникнення патологічних процесів, особливо якщо підозрюють їхню злоякісність. Значно рідше вдаються до біопсії вульви і стінок піхви. При біопсії шийки матки відтинають скальпелем або відщипують за допомогою конхотома шматочок шийки матки.</p>
			</div>
			<div class="focus">
				<p>Діагностичне та роздільне (фракційне) діагностичне вишкрібання. Роздільне (фракційне) діагностичне вишкрібання слизової оболонки каналу шийки матки і тіла матки проводять, щоб з'ясувати її стан під час різних доброякісних і злоякісних процесів (гіперпластичні процеси, передракові зміни, рак тощо). Для цього за допомогою дзеркал виводять шийку матки і фіксують її кульовими щипцями. Потім зондують порожнину матки, уточнюють її положення, довжину, за допомогою розширювачів Гегара розширюють канал шийки матки та вишкрібають слизову оболонку її каналу кюреткою невеликого розміру (мал. 24). Далі у порожнину матки вводять іншу кюретку (більшу за розміром) і послідовно вишкрібають зразки слизової оболонки всіх стінок матки. Отримані зскрібки вміщують роздільно в посудини з формаліном і направляють на гістологічне дослідження.</p>
				<p>При діагностичному вишкрібанні зскрібок беруть тільки із порожнини матки.</p>
				<p>Процедуру виконують не лише з діагностичною, айз лікувальною метою (спинення кровотечі, видалення залишків плодового яйця). Діагностичне вишкрібання проводять за умови суворого дотримання усіх правил асептики та антисептики. Процедуру не варто виконувати при III-IV ступені чистоти піхви, ознаках гострого запального процесу, підвищенні температури тіла тощо.</p>
			</div>
			<div class="focus">
				<p>Аспіраційна біопсія. За допомогою аспірації з дна матки, її кутів чи інших відділів отримують незначну кількість слизової оболонки, що наносять на предметне скло для виготовлення мазка (мал. 25). Потім цей мазок фарбують і проводять цитологічне дослідження. Під час такої біопсії використовують шприц Брауна зі спеціальним наконечником, який уводять у порожнину матки без розширення каналу шийки матки.</p>

			</div>
			<div class="focus">
				<p>Для аспіраційного кюретажу в порожнину матки вводять спеціальну порожнисту кюретку (діаметром 3-5 мм) зі щілиноподібним отвором на кінці (збоку). Відтак кюретку приєднують до вакуум-насоса, що утворює негативний тиск. Аспіраційний метод узяття зразка слизової оболонки матки переважає над інструментальним вишкрібанням, оскільки не травмує тканини і його можна застосовувати протягом менструального циклу повторно.</p>
			</div>
			<div class="focus">
				<p>Штрих-біопсію (ЦУГ) слизової оболонки матки використовують для гістологічного і функціонального оцінювання її стану, що визначають фазою менструального циклу.</p>
			</div>
		</div>	
	</body>
</html>